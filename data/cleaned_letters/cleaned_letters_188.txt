Gaudeo, dilectissime fili, in devotione bonae voluntatis vestrae, quam Osulfo famulo vestro? narrante audivi, seu de elemosinarum frequentia vel de mandati humilitate. Quae omnia certissime scito Deo multum” placere perpetuamque tibi apud eius misericordiam promereri benedictionem. Tu vero, fili mi, fili carissime, faciens facito Dei omnipotentis semper, quantum valeas, honorem in omni bonitate et pietate; sequens excellentissimi patris tui exempla in omni honestate et sobrietate, quatenus divina Christi dei clementia illius benedictionem te hereditario iure possidere concedat. Esto miserorum pius auditor causasque illorum iustissime discernens. Neque subiectos tuae potestati iudices permittas per sportulas vel praemia iudicare, quia: ‘Munera’, ut in? scriptura legitur sancta, ‘excecant corda sapientum et subvertunt Bx verba iustorum’. Honorabiles habeto famulos Christi, qui veri sint servi Dei; quia quidam veniunt in vestimentis ovium, intrinsecus autem sunt lupi rapaces; sed veritas ait: math. ‘Ex fructibus eorum cognoscetis eos’. Habeto consiliarios sapientes, Deum timentes, non adulatores‘; quia adulator’, ut dicitur, blandus est inimicus et saepe seducit consentientes sibi, Esto! prudens in cogitatione et cautus in eloquio; spem habens semper in Deum, qui numquam deserit sperantes in se. Tudith

 

   

<page 316>

Utinam mihi liceat sepius ammonitionis cartulam dirigere almitati vestrae; sicut nobilissimus iuvenis Chlodoicus! germanus tuus me rogavit saepius mittere ammonitorias illi litteras. Quod iam et feci et volente Deo faciam; quas etiam cum magna humilitate legere solet?.

Hoc mihi maximum est gaudium, quando bonos, sicut dignum est, mores de> vobis audiam. Hoc enim Dei donum est, prosperitas regni, dominos populi christiani eligantissimis vivere moribus Deoque placenti vita conversari inter homines. Inde benedictio caelestis’ genti et regno provenire certissimum est, quam Deus vestrae nobilitati aeternaliter concedere dignetur.

Floreas, valeas et vigeas‘, proficiens in omni bono et prosperitate ad exaltationem sanctae suae ecclesiae, dulcissime fili.