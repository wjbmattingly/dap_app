Saepius mihi scribendum est quod” semper diligendum. Et dum caritas non cessat, litterae non taceant. Refrigerium est quoddam caritatis apicibus exerere flammas et vice lingue frui litterulis?, Quapropter tuae venerandae dilectioni non sit durum legere quod nostrae devotioni suave est scribere; desiderans vestram beatitudinem in omnibus proficere bonis et multam Deo lucrari? plebem, ut multam apud Deum habeas mercedem. Non taceat lingua sacerdotis, nec cor in caritate frigescat.

Multas videbam consuetudines, que fieri non debebant. Quas tua sollicitudo prohibeat‘. Nam ligaturas portant', quasi sanctum quid estimantes‘, Sed melius est in corde sanctorum imitare exempla, quam in sacculis portare ossa; evangelicas habere scriptas ammonitiones in mente magis, quam pittaciolis exaratas! in collo circumferre. Haec est pharisaica superstitio; quibus ipsa veritas improperavit philacteria sua.

Et illa conventicula, in quibus deceptus est populus, aecclesias relinquentes et montana petentes” loca, ibi non orationibus, sed ebrietatibus servientes"; dicente ipso Christo: ‘Si quis dicat vobis in desertis, quae sunt Christi, non in aecclesia, qui foras facit congregationes et Christi amittit aecclesias’.

Talia sunt plurima, in quibus necesse est vestram vigilare sollicitudinem; ut mala tollatur consuetudo et bona inferatur; invencio auferatur humana et evangelica custodiatur ammonitio’. Quod apostoli fecerunt et patres nostri, hoc audiatur ab ore tuo; ne cuiusvis sanguis queratur ab anima tua, sed lucrum habeas in omnibus et in omnibus honorificetur dominus noster Iesus Christus. Valeto in pace, karissime et excellentissime pater.