Obsecro, ut solite pietatis dilectione has paternae devotionis litterulas legere digneris', Cur, dulcissime fili, contumeliam dissensionis nostrae in aures palatinas mittere voluisti? Ecce ibi sonat: ‘Quid nos sperare debemus de illorum amicitia, qui nec inter se ipsos fidem vel concordiam servare potuerunt’?? Magis haec potest esse confusio quam laudatio, disperatio fidei nostrae quam confirmatio causae tuae. Et qua fronte reprehendere poteris eum, quem totiens laudare solebas? Scio, quod tibi ira tua iusta videtur; quia haec est natura humani furoris, ut haec quidquid agit vel dicit iustum sibi esse videtur. Irascimini et nolite peccare, id est nolite permanere in ira. Concessit quod naturae est; tulit quod culpae est. Idcirco et apostolus ait ‘Sol non occidat super iracundiam vestram’, Sepe melior est defensor quam accusator; quia ille ad pacem defendit, iste ad discordiam accusat. Nec in mea diffido causa, licet in presentia regis? ventiletur. Testis est mihi renium scrutator, quam fideliter te semper amavi, et quam bene cupivi de fratre tuo, quem video te plus carnaliter amasse, quam patrem spiritaliter, licet ille de me superbae egisset. Testis est mihi domnus rex de Iese causa‘, an illius pietas prius alterum nominaret, an ego precarer. Et non erubescerem de ambabus accusationibus in illius sanctissima praesentia diiudicari, si non confunderemur de dissensionis nota, Quod vero te nesciente perrexi, necessitas hoc fecit, non yoluntas.

Quare oblitus fuisti, fili mi, quomodo cum lacrimis et inclinata‘ cervice te pro pace et concordia, pro Christi amore praecatus sum, cuius debitor es omni homini etiam non rogatus. Et si fratrem tuum occidissem, utique ob Christi praeceptum ignoscere debuisses: quanto magis, dum nihil ei nocui, sed omnino benefeci. Et ob hoc benefactum in illum inimicus factus es amico tuo. Nec tibi plus est in regeneratione sancti Spiritus fratris¢ quam mihi. Et si in prima mansisset generatione, ex qua orta est discordia inter carissimas personas; et in qua plus illum amas, quam me, nec tibi nec mihi esset frater.

Revertere, revertere, licet non pro meo, sed pro illius amore, qui cum inimici essemus, reconciliavit nos Deo in sanguine suo. Sit ille nobis nunc mediator ad pacem, qui fuit ante mediator ad vitam. Si has humilitatis meae preces dura mente

 

 

   

<page 102>

contemnis, et nocere cupis, cui prodesse fas esse negare non poteris, nisi paternum nomen et magistrale> de pectoris tui arcano vel oris eloquio delere velis; quod impium esse nemo est qui nesciat, qui beneficia caritatis inter nos umquam agnovit, tamen eo protegente, pro cuius amore haec tam suppliciter deposco, credo nocere non poteris, Absalon patrem suum regno expulit, sed se ipsum vita privavit; et quod illa dissensio carnaliter perpessa est, timeamus, ne nos spiritaliter patiamur, si ad caritatem Christi non revertamur. Caritas patiens est ad sufferendum, benigna ad prestandum; non agit perperam, id est non superquaerit fratrem suum in negotio; omnia sperat, omnia eredit. Quae meliora sunt sperare debemus et optima credere.

Utinam haec cartula in locum me apud te remittat pristinum; et si hoc perficere non valeat, vel excusatum habeat apud iudicem meum; quia feci quod potui, si optinere non valuissem quod voluissem. Possum, possum, credo, per eum, qui inspiravit pectusculum meum, ut peterem quod pium putavi. Inspiret etiam pectus tuum, ut concedas quod deposceris. Conditio vero pacis non puer sit pater dissensionis, sed puer pater futuri saeculi, de quo dictum est: ‘Ecce puer meus, quem elegi, electus meus, in quo bene conplacuit animae meae’: ut digni habeamur inter eos numerari, et esse pueros, de quibus antea ille per prophetam predixit: ‘Ecce ego et pueri mei, quos dedit mihi Deus’,