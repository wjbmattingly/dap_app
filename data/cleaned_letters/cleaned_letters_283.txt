Quia caritas memor est totius bonitatis, ideo te obsecro, ut mei habeas memo riam in sanctis orationibus tuis, et te ipsum in omni castitate conservare studeas in  

<page 442>

conspectu domini Dei altissimi; et humilem habeas conversationem inter fratres, et sollicitudinem magnam regularis vitae, quia qui maius portat iudicium, maiorem accipit honorem. Quid tibi saeculi dignitas, quae sicut flos feni decidit? Nolo te vagabundum esse per loca, sed stabilem in servitio Dei, ubi electus es in servitium Christi. Vivas inter fratres quasi Lucifer inter stellas', ut plurimi-tuis bonis exhortentur exemplis. Sicut ego curam habui de salute animae tuae, ita tu curanr habeas de salute multorum. Noli torrem de incendio raptum disperare, sed paenitentiae fonte extingui, quatenus qui in flamma libidinis exarsit, in flamma caritatis et munditiae luceat in conspectu Dei. Tu scis fragilitates adulescentiae, tu nosti flumen iniquitatis, quomodo per praecipitia rapiuntur multi in voragines diversae luxoriae. Quapropter sollicita mente labora Deo adiuvante, ut quam plurimos per admonitiones dulcissimas ab errore iniquitatis revoces. Erit tibi maxima merces apud Deum, si salutem fraternam non neglexeris. 5

Plurimi sunt nomine tenus doctores, sed pauci karitatis officio. Non cesses seminare verbum Dei; Deus novit, ubi vult, ut cadat. Nullatenus tibi illius bonitas deerit in remuneratione. Qui converti fecerit peccatorem ab errore viae suae, cooperit multitudinem peccatorum suorum. Vivas utinam in mansuetudine pacientiae et humilitate et obedientiae et caritatis dulcedine inter fratres, quatenus misericordia redemptoris nostri te florere faciat in vario virtutum genere, et ab omni adversitate clementer custodire dignetur.

Saluta, obsecro, fratres nostros, quoscumque scias aliquo caritatis officio mihi esse coniunctos, et semper admoneas de orationibus meis quoscumque habeas amicos, vel Deum timentes, vel sanctae conversationis socios. Vivite in omni caritate et valete in aeternum.