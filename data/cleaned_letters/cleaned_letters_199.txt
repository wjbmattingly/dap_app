De caetero ad agnitionem vestram reducimus, quia, postquam ad praesentiam domini nostri ac piissimi gloriosique Caroli regis perductus sum et eius conspectui praesentatus, licentiam ab eo, secundum quod et venerabilis domnus Laidradus  episcopus! nobis in Orgello pollicitus est, accepimus, qualiter in eius praesentiam in conspectu episcoporum, quos ad se ordinatio gloriosi principis nostri convenire fecerat?, sententias nostras, quas ex libris sanctorum habere nos de adoptione carnis in filio Dei seu nuncupatione in humanitate eius credebamus, praesentaremus; qualiter non in violentia, sed ratione veritatis nostra adsertio rata iudicaretur, si ab illis per auctoritatem sanctorum patrum minime repudiarentur. Quod ita factum est.

Nam prolatas a nobis sententias de superdicta contentione, hoe est de adoptione carnis atque nuncupatione, ita illi ex auctoritate de libris sanctorum patrum, id est Cyrilli episcopi et beati Gregorii papae urbis Romae, seu beati Leonis sive et aliorum sanctorum patrum, qui nobis prius incogniti erant, seu per auctoritatem synodi, quae nuper in Roma hac intentione, praecipiente gloriosissimo ac piissimo domino nostro Carolo, adversus epistolam meam, quam dudum venerabili viro Albino abbati Toronensis ecclesiae scripseram, congregata est — in qua synodo, praesente Leone apostolico et cum eo caeteri episcopi numero LVII residentes et plerique presbyteri ac diaconi cum eis in domo beatissimi Petri apostoli — per quorum omnium auctoritatem istas iam dictas sententias nostras, non qualibet ut dictum est violentia, sed ratione veritatis ut oportuit excluserunt.  

<page 330>

Quorum auctoritate veritatis et totius ecclesiae universalis consensu convicti, meliori intellectui eorum quam nostro, quem prius sequebamur, convicti cessimus et ad universalem ecclesiam Deo favente ex toto corde nostro reversi sumus; non qualibet simulatione seu velamine falsitatis sicut dudum, quod Deus. scit; sed ut dixi, vera cordis credulitate et oris professione.

Quod etiam in conspectu multorum sacerdotum et monachorum professi sumus, poenitudinem gerentes de pristino errore et sacramento, quam pro hac intentione olim praevaricatus sum; profitentes nos deinceps adoptionem carnis in filio Dei sive nuncupationem in humanitate nullo modo credere vel praedicare; sed, secundum quod dogmatibus sanctorum patrum informamur, eundem dominum nostrum Iesum Christum in utraque natura, deitatis videlicet et humanitatis, proprium ac verum filium profitentes, unigenitum videlicet Patris unicum filium eius’,...... .

Haec est confessio fidei nostrae, quam Deo iuvante a sanctis patribus per eorum scripta cognovimus et ab universali ecclesia post pristinum errorem nostrum accepimus et tenemus. Quod et vos omnes credere et confiteri per eundem dominum nostrum exhortamur, nil diminuentes aut addentes ex sensu vestro; sed hoc, quod vobis innotescimus, cum universali ecclesia indubitanter retinentes. Et ut pro me misero, per quem usque nunc in ecclesia Dei contentio versa est, ex totis praecordiis vestris Domini misericordiam implorare non dedignetis; qualiter propter vestram emendationem et orationem catholicorum sacerdotum, qui in simili praevaricatione ut ego nequaquam obnoxii sunt, Domini misericordiam, priusquam de hoe mortali corpore egrediar, consequi valeam. Quod per hoc me magis consequi a Domino confido, si scandalum seu error jn fide, qui per.me in usque nune inter utrasque partes duravit, per me iterum omnia correcta atque sedata fuerint, atque omnis ecclesiae membra in unitate fidei et concordia caritatis velut in unum corpus compaginata, ita ut nemo ex nobis in ecclesia Dei ultra scandalum vel quodlibet scisma intromittere audeat. Sed omnes nos, cum universali ecclesia, quae in toto mundo dilatata noscitur, similiter sentientes, et ea, quae dudum orta intentio est, id est adoptionem carnis seu nuncupationem in humanitatem filii Dei anathematizantes, pacem ut dixi et unitatem fidei cum omnibus fidelibus ecclesiae absque ulla simulatione inconvulsa fide retineamus........