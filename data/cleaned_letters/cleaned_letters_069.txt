Vere soror in Christo suavi caritate te rememorare soleo, optans, ut bene habeas in Domino et proficias in conspectu eius de die in diem. Ideo diligentius obsecro, ut contendas placere ei in omni humilitate patientia pietate et dilectione, et non dimittas ire animum tuum post vanitates huius seculi. Praeterit enim figura huius mundi, et maiores eius dilectiones maiores postea parturient dolores. Sit vita tua sobria et casta, et sermones tui pauci et pleni veritatis. Quia de omni re quodcunque feceris vel loqueris, rationem redditura eris coram terribili iudice Christo. In omni momento ante oculos tuos habeto poenas impiorum et praemia iustorum. Non deficiat spes et dilectio tua in bonitate Dei, tunc non deficiet misericordia eius in te. Ora illum assidue et conservabit te semper. Quia ille solus fidelis est amicus aeternus, sicut ipse ait: ‘Qui autem diligit me, diligetur a patre meo, et ego diligam illum. Et ad eum veniemus et mansionem apud eum faciemus’. Itemque” Iohannes: ‘Qui in caritate manet, in Deo manet et Deus in ipso, quia Deus caritas est’.

Bene yaleto, dilectissima soror.

69.

Alevinus duci cuidam in Francia atque uxori eius de mutua dilectione scribit.

ce. 789 — ¢. 796? Cod. A 1 fol. 11'—13 (deest in A 1)4, Ed. Gundlach in Newes Archiv XII, 501 ex apographo Pertzii, quod iterum contulit v. cl. R. Priebsch.

Reminiscens dilectionis vestrae dulcedinem satis gratulor in Deo, qui mihi licet indigno tam excellentium personarum? indulsit familiaritatem, quarum laus et bonitas, a multis> ante divulgatae, a nobismetipsis novissime experte fuerunt, Et quod fama narravit veritas probavit. Hac ego bonitatis et familiaritatis fiducia animatus, litterulas rusticitatis meae vestrae dirigere dignitati praesumpsi. Quas licet atramento stiloque perscriptas, tamen karitate intelligite esse dictatas, quam in nullo spernendam esse puto, maxime quia, ubi karitas manet, ibi Deus regnat, Cuius praecepti excellentiam ipse deus Christus in evangelio ostendens ait: ‘In hoc enim cognoscent omnes, quia [mei] discipuli estis, si dilectionem habueritis ad invicem’, Quid est enim dilectionem habere invicem, nisi mutua adortatione sive orationum suffragio vel seculari subsidio nos‘ pro virium qualitate adiuvare invicem? Quapropter primo obsecro, ut parvitatem meam sanctarum orationum solatio sustentare dignemini et‘ meae ammonitionis verba non spernatis. Nec ego quasi ignotus scribo, sed quasi karitatis  

<page 113>

debita solvo. Nec Moises, dux et legista Israhelitici populi et ipsius Dei eloquio dignus, utilem alienigenae sprevit ammonitionem, sed grata suscepit mente, quod utile aligenigena dedit consilium. Ita et vos facere credo, si me alienum quidem vobis utilia fundere cognoscitis. Quae sunt utilia, nisi quae Deus mandayit? Quid est quod mandavit Deus? Ut breviter ostendit: ‘Deverte a malo et fac bonum’. Item per alium prophetam: ‘Indicabo tibi, 0 homo, quid sit bonum aut quid Deus requirat a te: facere iudicium et iustitiam et sollicitum ambulare cum Deo tuo’. Si enim terreno regi sollicite servire debemus, quanto magis regi caelesti! Hoc enim seculare servitium saepe dubium est, illud semper certum. Hoc morte finit, illud mercede aeterna remuneratur.

Nec mihi opus est quasi nescientibus singula virtutum nomina vobis pandere, sed de earum quasi scientes observatione vos generaliter ammonere. Tamen quod unusquisque intentius amat, hoc saepius audire desiderat. Ideo primo vos ammoneo de dilectione, quae est in Deo vel in proximo, in quibus duobus praeceptis tota lex pendet et prophetae. Dilectio enim Dei est ecius mandata tota intentione conservare et cum omnibus seculi huius delectationibus anteponere. Dilectio proximi est ea: alteri non facere quae tibi non velis fieri ab altero. Horum duorum praeceptorum ores sunt pax patientia et humilitas, bonitas, benignitas et misericordia, iustitia iudicium, defensio miserorum, elemosina pauperum, castitas corporis, orationum instantia, ieiunii assiduitas, linguge utilitas et modestia totius corporis. Horum autem florum fructus est vita eterna, ad quam nos pervenire ille concedat, qui nos suo sanguine redemit et in filios suae dilectionis adoptavit, lesus Christus dominus noster.