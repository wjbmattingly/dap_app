Cognoscat te in benedictione, qui agnitus est a te, beato praedicante Philippo; qui te sub ficu veteris delicti vocavit ad virum de Nazaret. Qui te sine dolo  

<page 420>

Israhelitam esse concedat, ut dignus efficiaris, non solum verbis dicere, sed et opere implere: ‘Rabbi, tu es filius Dei, tu es rex Israel’. Hunc sequere, donec videas eum cum beato Petro et filiis Zebedaei stantem in litore et clamantem: ‘Mittite rete’ in dexteram navigii, et invenietis’; uti post hanc piscationem ad convivium vocato dicatur tibi inter ceteros sanctae piscationis socios: ‘Veni et prande’. Quid hoc convivio dulcius? quid hac praesentia beatius? ubi sempiternum nullo fine clauditur gaudium. Ad quod tantummodo magni pisces seligentur, qui, non scisso rete, apostolica capti sunt praedicatione, crescente numero ab uno usque ad decem et septem propter decalogum et septem sancti Spiritus dona. De cuius numeri mira divisione et signi ficatione olim me scripsisse ' memoro, dominoque meo David dixisse?, calido caritatis corde, in fervente naturalis aquae> balneo. Ubi te, alumne, praesentem esse non ignoro.

Saluta Luciam‘ sororem nostram et filiam Columbam. Deprecare eas memores esse senectutis meae in sacris orationibus et salutis suae in bonis operibus. Nee illis tuae decorem sapientiac abscondas, sed inriga florentes bonae voluntatis in eis areolas. Quid pulchrius sapientiae floribus, qui numquam marcescunt? Quid scientiae divitiis locupletius, quae numquam exhauriuntur? Ad has.exhortare eas. Vivant in meditatione legis Dei die ac nocte, ut eum inveniant, quem scripsit Moyses in lege et prophetae. Teneant eum nec dimittant, donec introducantur in cellaria regalis gloriae, ut ordinata caritate floribus aeternae beatitudinis fulciantur‘; mittente sponso de tha. lamo suo praesentis prosperitatis levam sub capite earum et dextera aeternae beati tudinis amplexetur eas.

Epistolam vero parvitatis meae cum sanctissimo divinae scripturae munere die natalis Domini et verbis salutationis pacificis redde domino meo David. Cui tantas grates et laudes agimus pro omnibus bonis, quae mihi meisque filiis faciebat, quantas habet liber ille syllabas; et tantas a Deo dari benedictiones illi optamus, quantae in eo litterae leguntur scriptae.

Vive Deo felix, fili, florentibus annis, Ut te conservet Iesus ubique tuus;

Quo sine nil prodest cuiquam vaga gloria saecli. Nate, memor patris semper, amate, vale.