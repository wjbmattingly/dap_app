Gaudens gaudebo de prosperitate dilectionis’ vestrae et‘ predicationis verbi Dei instantia et veritatis testificatione, in qua vos laudare supervenientibus illis de partibus laetus audio. In qua etiam opto Deumque deprecor, ut proficias in exaltatione aecclesiarum Christi, quarum te patrem in caritate et predicatorem in veritate, defensorem in virtute Dei idoneum esse non dubitamus, Quia haec est laus et gloria dignitatis tuae in die magno domini nostri Iesu Christi, quando sedebit in sede magestatis sue iudicare mundum et reddere unicuique sanctorum beneque laborantium servorum eterne beatitudinis coronam.  

<page 447>

Quapropter, sanctissime pater, omni instantia, dum tempus habeas, labora in verbo Dei, multiplica pecuniam dominicam, aedificans turrem pertingentem ad solium sublimis Dei, ubi perpetua laboris tui corona tribuetur tibi inter apostolicos sacerdotes, qui mundum glorioso martyrio sibi sancta confessione vicerunt. Dum _ illi vitae suae pro Christi nomine non pepercerunt tempore persecutionis, quanto magis nec nunc christiani linguae parcere debent tempore pacis in veritatis testificatione, in iudiciorum aequitate, in castigatione delinquentium, in consolatione laborantium, qui lumbis in sobrietate precinctis, lucernas [ardentes] bonorum operum manibus portare ante” tribunal Christi cotidie debent. Illi sunt arietes iuxta parabolam Salomonis, quibus reges resistere non valent. Illi etiam ductores gregis Dei, illi defensores sponsae Christi, necnon tubae clamantes cum. omni fiducia dicentes omnibus: ‘Devertite a malo et facite bonum’. Qui sunt speculatores in turre altissima constituti, providentes cautissima consideratione hostium adventum, quibus cordis claustra observanda sunt amicorum. Jidem angelicarum virtutum visitationes considerantes, quibus cum magno cordis gaudio ostium conpunctionis aperiendum est. Nam de fidelibus suis ipsa veritas ait: ‘Amen dico vobis, quia angeli eorum! vident faciem patris mei, qui in caelis est’.

Incolomem beatitudinis vestrae dignitatem dominus Iesus custodire et exaltare dignetur, domine sanctissime. Munera dilectionis vestrae laeto corde suscepimus cognos¢entes fidei vestrae immutabilem caritatem. De qua magis gaudeo quam de auro vel argento, quia fidei integritate nulle divitie seculares comparari poterunt.