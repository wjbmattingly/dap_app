Litterarum legatio non est spernenda, ubi linguae officium ob” amicitiam coniungendam longinquitas terrarum abstulit. Unde ego tibi, venerande amice, hos apices meae devotionis dirigere curavi; obsecrans, ut fideli caritate orationes meas inter spiritales amicos tuos, quocumque perrexeris, commendare studeas.

Bonum infantulum nobis ad erudiendum direxistis, etiam cum fratre valde laudabili. Cuius mores nobis optime conveniunt in omni relegione et sanctitate. Et necessarium est infantulo. Quem velim ut citius remittas ad nos.

Nec tibi, deprecor, onerosum esse literarum ammonitio’ mearum; quia opto te in Dei voluntate proficere et salutem operari animae tuae in elymosinis ad pauperes, et iustitia ad omnes, et misericordia ad miseros, et consiliis bonis, quae domno imperatori et regno Francorum proficiant' ad salutem et prosperitatem.

Audivi vos ituros esse ad vastandam Beneventanam patriam. Scis optime, quale periculum ibi imminet tibi propter pestilentem illius terrae aerem, Ideo nihil dimittas  

<page 368>

inconsideratum rerum tuarum; maxime ne ulla retro super te clamet iniustitia vel

cuiuslibet culpae neglegentia. Utere sapientia tua ad salutem tibi sempiternam, quia

illa tantummodo vera est scientia, quae perpetuam hominibus praestat beatitudinem. Opto te feliciter vivere in haec tempora atque in futura, venerande amice.