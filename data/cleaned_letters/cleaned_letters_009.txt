Satis me refecit dilectionis tuae memoria et familiaritatis dulcedo et mutuae consolationis solatium; ita ut vere fateor, moeroris languore post te me esse pertaesum et usque ad lacrimas absentia tua contristari, Nec me, etiam in peregrinatione ‘ morantem, tantum fratris vel sororis carnalis affectus taeduit, quantum tua spiritalis fraternitas moerore perfundit. Videbar enim mihi ex consolatione eloquii tui, Deo miserante, dignum incipere posse, quod tamen Dei solius perficere est; qui gratia sua  

<page 035>

tuum inspiravit intellectum ad loquendum et meam incitavit voluntatem ad audiendum, Quia sine illo nihil boni possumus nec velle nec perficere. Ideo semper ad eum toto corde implorandum est: ‘Misericordia tua preveniat me, misericordia tua subsequatur me’.

Haec ideo, frater, tibi scripsi, ut scias, si tamen scire potes, qua te caritate diligo; nam me ipsum fateor edicere non posse — forsan etiam nec tu, qua me diligas — Deus scit, qui hance infudit cordibus nostris,

Caeterum cognoscas, unanimis frater, turbatas ex parte res me offendisse in patria nec talem invenisse animum novi regis’ qualem vel speravi.vel volui. Tamen aliquid fecimus ammonitionis illi et aliis. Et hodie laboramus contra iniustitiam, prout possumus, cum quibusdam potentibus.

Tamen obsecro in caritate Christi, ne me umquam consolatoriis vel oratoriis dimittas reficere litteris; nec tibi sit durum scribere, quod mihi aviditas est legere. Et parvo tuo labore gaudium mihi facias magnum. Gaudium tibi Deus omnipotens concedat aeternum.

Obsecro, ut mihi demandes, quid in illis agatur partibus et quod sit consilium in palatio? faciendi vel peragendi.

Sequenti vero anno certius aliquid de nobis audies vel videbis, Aestimo tamen nostros et me miseros ituros esse pro pace. Nec ego renuo, si me, indignum digne pretium pacis, dirigere velint. Et si ullatenus scire possis, quae sit causa huius dissensionis inter olim amicos, mihi noli abscondere. Pacis enim seminatores simus inter populos christianos.

Et quid habeas de puero Bernheri factum.

Saluta, obsecro, patrem meum Georgium, roga eum, ut non obliviscatur filii sui Alevini spiritali solatio.

Saluta et Engelberhtum filium, nunc vero ex filio patrem.

Saluta Etunit patrem meum dilectum et omnes fratres nostros intra moenia sancti Petri manentes, orantes pro nobis. In aeternum valete.

Hic finem cartae lacrimis faciemus obortis’, Sed numquam finem sacri faciemus amoris.