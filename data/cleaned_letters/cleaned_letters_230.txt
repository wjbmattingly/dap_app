Audiens salutem et prosperitatem vestram et conventum cum filio meo Eanbaldo Eboracensi episcopo, satis mihi placuit; sperans’ ex vestrae sanctitatis conloquio ecclesiarum Christi honores exaltari et Deo in eis servientium, vitam corrigi. Quae magna ex parte diu corrupta viluit et pene laicorum vanitate coaequata est’, ita ut tonsura tantummodo disereta videtur; ceterum moribus multa ex parte consimilis, ceu‘ in vestimentorum vanitate et arrogantia et conviviorum superfluitate et aliis rebus. Quae vestra sancta sagacitas optime novit.

Ideo suasi aliis litterarum mearum apicibus sanctitati vestrae permanere in patria; nolens lumen Brittanniae extingui nec tubam veritatis tacere. Sed factum fiat quod Deo placeat et proficiat ecclesiis Christi. Si ea voluntate vadas, qua in litteris  

<page 375>

beatitudinis tuae legebam, optime mihi placere fateor; si tamen invenias qui vestrum bonum impleat desiderium.

Revertere, revertere, pater sancte — peracta pictatis legatione — ad oves perditas; ne grex sine pastore per spineta vitiorum corruens erret, qui vix pastore praesente corrigi potuit. Sicut duo oculi in corpore, sic vos duos” per totius Brittanniae latitudinem lucere eredo atque opto. Noli dextrum patriae subtrahere oculum. Memento sanctissimos antecessores tuos, patres et pastores nostros, qua sollicitudine laboraverunt in verbo Dei, et in salute populi christiani; ut, illoram sequens vestigia, eorum merearis consortio frui in vaelesti gloria.

Si vero ad domnum regem! pervenias, ammone socios tuos, maximeque clericos, ut honorifice se observent in omni relegione sancta, in vestimentis et in ordine ecclesiastico; ut totius bonitatis, ubicumque vadas, semper relinquas exemplum. Prohibe eos auro vel siricis uti vestimentis? in conspectu domni regis; sed humili habitu incedant secundum consuetudinem servorum Dei. Et per omnia loca cum pace vadas et conversatione honesta, cognito tibi more et consuetudine huius gentis.

Misi tibi, sicut demandasti mihi, sellam, qua ego caballicare solitus sum, sic parata, sicut solent ecclesiarum pastores in hac regione habere; caballum quoque, qui portaret sellam vosque supersedentes, si placeat pietati vestrae. Puerum? meum direxi, ut nostri? honorifice vos suscipiant, secundum quod habeam facultatem et vestrae sanctitatis iussio fiat.

Per quem potes mihi demandare iterum litteris de itinere vestro, utrum ad sanctum Martinum‘, protectorem nostrum et intercessorem vestrum, vestra bonitas in revertendo venire cogitet.

Prosperum iter vobis faciat Deus; angeloque eius comitante, Spiritus sanctus prospere vos ducat, atque reducat et multos faciat feliciter annos in sancta proficere pracdicatione ad salutem multorum et‘ augmentum mercedis vestrae in aeterna gloria, dulcissime et desiderantissime pater.

In fine vero huius cartulae deprecor caritatem vestram, ut mei nominis habeatis memoriam in sanctis orationibus vestris, sicut saepius rogavi vestraque promisit benignitas. Sed modo maxime obsecro, ut apud sanctos apostolos et marthyres Christi mei habeatis memoriam; sicut apud Sanctum Martinum vestri habere dulce habemus. Bene valeas, vigeas, et floreas in omni bonitate, domine sancte.