Dum vos audivi ad nidum dulcissimae quietis? de transalpinis collibus convolare, magna dubitanti animo de vobis requies repente eluxit, et quasi de fragosis tempestatum locis in portum placidae quietis revolavit. Quia karitas et leta in prosperis et angusta in adversis esse solet. Unde et sponsae voce decantatur, absentiam lugentis optati sponsi: ‘Vulnerata karitate ego sum’. Quia utrumque caritas vestra et vulnerat et sanat. Sed adhuc restat inflicti vulneris per caritatem pars aperta, quia necdum optata facies oculis cluxit amantis. Licet menti anxietas ignorantiac salutis auferatur, tamen oculorum aviditas per vestri vultus visionem necdum sauciata sedatur. Quam eiusdem pietatis gratia ministrante citius auferri optamus, quae molestiam mentis per litterarum vestrarum praesentiam auferre dignata est; quatenus ex omni parte plena redeat desideranti lactitia in advenientis salute et’ visione.  

<page 258>

Et vero scripsisti mihi de domni apostolici! religiosa vita et iustitia; quales et quomodo iniustas patitur perturbationes a filiis discordiae. Multo me gaudio refocilatum fore fateor, quod pater ecclesiarum pio animo et fideli absque dolo Deo servire satagit. Nec mirum, si iustitia ab iniquis persecutionem patiatur in illo, cum in capite nostro, totius bonitatis et iustitiae fonte, deo Christo, persecutionem usque ad mortem perpessa est.

Querelas quoque in eisdem litteris animi tui propter inquietam vitam intellexi? utcumque iustas, sed non in hoe labore, quem modo in manibus habuisti, multum noxias. Quia, ut credo apicibus illius cartulae, nobis errantibus multa ad aequitatis normam correxistis; et obedientiae munus in servitio pietatis perfecistis; etiam et locorum sanctorum oportunitate tuimet ipsius tuorumque simul commendationem Deo et sanctis eius, ut arbitror, intentius peregistis. Quae omnia vel tuae proficiunt saluti vel etiam multorum prosperitatem suppeditant. Quid vero dierum restat, ut cursus vitae in certamine peragatur perpetuae coronae, domini nostri Iesu Christi dextera dirigatur, quatinus ad finem aeternae perveniat felicitatis.

Unum adhue itinerario labore obtarem vestrum inire sudorem. Hoc est, ut in venerabili beati Martini protectoris nostri te templo orantem vidissem; ut mihi vires tua supplicatio nostraque reficeret, et pia caritatis consolatio Christo miserante in viam perpetuae ambobus proficeret beatitudinis. Quod qualiter fieri possit, tua consideret providentia; nisi‘, si istius anni oportunitas, aliis occupationibus impedientibus, hoe nobis voluntarium munus non concedat, sequentis anni reddita serenitate post pascha dierum et temporum, apud Sanctum Amandum omnimodis fieri optamus,

Frequens vero infirmitas corpusculi mei hiemalibus procellarum tempestatibus fatigabile mihi valde iter efficiet longinquum. Sed Dei misericordia opitulante et gubernante cogitationes voluntatesque nostras, concedat nos‘ optato desiderio ad quaerendum perpetuae prosperitatis salutem convenire secundum suae dispensationis oportunitatem, quatenus mutua consolatio convenientium in eius nomine, qui ait: ‘Ubi sunt duo vel tres congregati in nomine meo, ibi sum in medio corum’, mereatur aeternae pacis et quietis viam invenire.

Deus Christus ad gaudium nostrum et salutem multorum te longa prosperitate valere concedat, frater amantissime.