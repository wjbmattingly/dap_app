Tuae congaudeo dilectioni et praefatae fidei congratulor, quia semper ubique te fidelem inveni, et benivolum erga me agnovi sicut filium in patrem. Nec aliter inveni, nisi ut voluntas tua semper meam subsecuta‘ est voluntatem. Ideo taedium habet animus meus de absentia faciei tuae, tamen in caritate cordis mei te semper praesentem habeo; Deumque pro tua deprecor prosperitate, ut te mihi in! gaudium tibique ipsi in salutem longaevis conservare dignetur temporibus,

Sed valde sollicitus sum de itinere! tuae profectionis in hostem?; quia plurima solent in talibus evenire pericula rebus. Tamen, qui iustitiam habet eundi et pro Deo decertandi, fiduciam potest habere de auxilio illius?, pro cuius amore tantum subire laborem non formidat. Tu vero iter tuum confessione confirmare, elemosinis roborare, orationibus servorum Dei undique munire memento; ut angelus Domini te inter omnia adversa tueatur et comitetur", quatinus cum securitate vadas et cum pace revertaris.

Ego pene quasi orbatus filiis remaneo domi. Damoeta Saxoniam, Homerus Italiam, Candidus Brittanniam’ recessit. Martinus in Vicos apud Sanctum Iodocum  remansit infirmus. Pro cuius sanitate, ut Dei depreceris clementiam, obnixe flagito. De Mopso, qui apud Sanctum Martinum’, sicut audisti, infirmatus est, nihil audivi certum nec te abeunte missos illius vidi.

Sed pene? tristitia totus absortus fui in filia mea, quae tres dies pene? desperata fuit. Sed modo donante divina misericordia per preces servorum Dei et elemosinarum‘ largitatem bene consolati sumus in ea, quia bene recuperata est.  

<page 067>

Ecce qualibus pater tuus agitatus est fluctibus', Tu, fili carissime, cum tuae reverentiae” commilitonibus pro eo intercedere satage, quatenus spiritus consolationis hos eius animi motus tranquilla pace componere? dignetur; et David, dilectum suum, et vos omnes victores cum gaudio reducat in patriam. Aeternae patriae civem te faciat divina clementia, dilectissime fili.