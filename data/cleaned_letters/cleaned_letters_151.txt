Gratiarum actiones” vestrae almitati devota mente persolvimus pro omni bonitate, quae erga nostram parvitatem vestra sanctitas incessanter inpendere dignatur; maxime pro sacris orationibus vestris, quas pro nobis Domino fundere, ut confidimus, non dedignamini. Mellifluos apices vestros et omni honore dignissimos suscepimus. Quos perlectos ex parte nos laetificaverunt et ex parte tristes reddiderunt, eo quod eis indicantibus vestrum intelleximus laborem de infirmitate corporis vestri'. Sed quid melius nisi secundum apostolum libenter gloriemur in infirmitatibus nostris et alibi: ‘Quem enim diligit Dominus corripit, et quasi pater in filio conplacet sibi’.

De itinere domni regis nihil certum audivimus nee speramus, ut sic cito debeat se promoyere in illis partibus?.

De causa vero vestra Domino volente, sicut vobis ore proprio condiximus, certare abemus ad utilitatem nostram communem in Domino. Non oblitus ero tui, dilectissime pater, nee de tuo profecto, in quantum Domino miserante valeo, omnibus diebus vitae meae. Non obliviscaris mei, sanctissime pater et fidelissime amice, tempus in omne tui, Sit Deus adiutor noster et hic et in aeternum, Amen, amen.