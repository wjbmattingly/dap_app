Gratias agimus benivolentiae tuae, simul et pietati domni regis, qui pie consentit petitioni [de] redemptione captivorum. Scio vos in talibus pietatis operibus promereri benedictionem, et longaevam regni prosperitatem adipisci.

Et tu, excellentissime iuvenis, nobilitatem generationis morum nobilitate adornare studeas; et Dei omnipotentis voluntatem atque honorem tota virtute implere contende; quatenus illius ineffabilis pietas solium regni tui exaltet et terminos dilatet, et gentes tuae subiciat potestati. Esto largus in miseris, pius in peregrinis, devotus in servitio Christi; servos illius et ecclesias honorifice tractans; et ut sedula illorum oratio te adiuvet. Esto honestus in conyersatione, castus in corpore.

Laetare? cum muliere adoliscentiae tuae?; et non sint alienae participes tui; ut benedictio tibi a Deo data in longam nepotum procedat posteritatem.

Esto fortis in adversarios, fidelis in amicos, humilis christianis, terribilis paganis, affabilis miseris, providus in consiliis, Utere consilio senum et servitio iuvenum. Et aequitatis iudicia in regno tuo, et laus Dei ubique horis conpetentibus resonet, et maxime in praesentia pietatis tuae, quia huiusmodi devotio in officiis ecclesiasticis Deo te amabilem faciet et hominibus honorabilem efficiet. Sint tibi sobrietatis cogitationes in corde, veritatis verba in ore, honestatis exempla in moribus, ut te divina ubique clementia exaltet et custodiat.

Haec, obsecro, carta tecum in testimonium amoris mei pergat: etsi non sit digna tuae venerationis cingulo suspendi, tamen eius ammonitio digna sit in corde tuae

sapientiae recondi. Vive Deo florens, [laetaâ€˜] gaudensque salute;

Dextera te Christi protegat atque regat. Obsecro, commendes Albini ut nomen ubique, O fili, famulis per tua regna Dei.