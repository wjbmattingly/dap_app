Nono Kal. Iunii, hora tertia, beatitudinis vestrae missus ad nos ‘pervenit; horaque nona eijusdem diei necessario se reversurum praedixit. Quapropter, in tam angusto temporis articulo me constituto', alia dictare non potui, nisi gratias tantummodo agere pro? dulcissima caritatis vestrae munificentia, et de sanctae fidei probatione, quam semper vestro inesse pectori veraciter agnovimus,

Sed multum meae nocet devotioni infidelitas accipientium litteras meas vobis dirigendas. Nam memini me anno transacto? vobis de Italia revertentibus duas dirigere cartulas; similiter modo obyiam vestro adventuit duas transmisi ad palacium‘, sed nescio quae ex illis ad vestram pervenerunt praesentiam.

Quia, sicut mihi suave fuit vestrae allocutionis conlatio, sic mihi iocundum est satis litteraria salutatione saepius vestram appellare auctoritatem, Atque in accipiendis vestrae dilectionis litteris multum me gaudere certissime scito. Quia non est pontifex in hoe regno, cuius me magis fidei crediderim; aut magis eius salutem optarem in Domino; vel illius sancta consolatione frui vel in loquela vel in litteris desiderarem, Sed miseria huius mundi disiungit caros et convenientes separat animos, atque ardentius exinde nos docet ad eam festinare vitam, ubi numquam carus deerit, numquam inimicus aderit. Cuius vitae beatitudinem qui agnoscit, facile huius seculi spernit delicias'; quae non sunt deliciae, sed deceptiones, non dulcedines, sed amaritudines, non verae divitiae, sed falsae adolationes. Sed, heu pro dolor, multi  

<page 411>

sunt amatores huius deceptionis et pauci cultores verarum divitiarum, dicente ipsa veritate: ‘Multi sunt vocati, pauci vero electi’. Sed inter paucos contendamus esse, ut inter electorum numerum mereamur deputari.

De canonica vita vel regulari institutione quid mea ignavia scribere vel vestra occupatio! implere poterit? Vel quid sanctis canonibus addere vel regulari discretioni mea sufficit inperitia, vel te inde ammonere, unde ab infantia eruditus fuisti?

Vel quid scire valet de iudicio saeculari? mea socordia, inter quae numquam fieri volui? Tamen, si mea diligentia aliquid inde agnoscere poterit — dum certius sciam, quid quaeras exinde — segnis non ero quid sentiam ostendere.

De catholicae fidei vero ratione tempore oportuno divino inspirante spiritu non me abnego aliquid inde considerare secundum catholicorum scripta patrum atque ad vestrae augmentum sanctitatis transscribere. Quod valde necessarium multis video, qui magis saecularia quaerunt, quam spiritalia; nescientes, quod secundum apostoli dictum ‘inpossibile est sine fide Deo placere’.

De orationibus vero pro vobis nullatenus mea mens oblivisci potest. Sed quadam suavi recordatione’ in conspectu Dei tuae beatitudinis nomen cordi meo infixum teneo, maxime ante sepulchrum confessoris Christi atque intercessoris vestri beati Martini; inter sacrificiaque sanctorum Christi sacerdotum illud scribere feci.

De statu vero infirmitatis meae et voluntatis Candidus meus tibi omnia dicere potuit. Quapropter superfluum est aliquid inde scribere, nisi hoc tantum dicere, ut omnis corporis mei dignitas recessit  et saecularis delectatio procul aufugit.

De bona siquidem voluntate domni imperatoris valde certus sum, quod omnia ad rectitudinis -normam in regno sibi a Deo dato disponi desiderat, sed tantos non habet iustitiae adiutores, quantos etiam subversores, nec tantos praedicatores, quantos praedatores. Quia pluriores sunt qui sua desiderant quam Dei.

Tua vero sanctitas a nemine’ munera suscipiat pro causis; quia optime nosti in lege dictum: ‘Munera excaecant corda sapientum et subvertunt verba iustorum’’. Quod malum nimig inter christianos viget; quia, qui propria spernere iubentur, aliena cum iniquitate rapiunt. Hoc vero maxime tua bona providentia prohibeat omnibus, tuae venerandae veritatis legationem spectantibus.

Munera vero dilectionis vestrae suavissima cum omni mentis alacritate suscepimus. Licet nullius nunc mens mea desideret munuscula propter animi mei requiem, tua tamen mihi sunt semper dulcia, maxime in vestimentis, quae meo corpori satis oportuna‘ semper fuerunt, "

Direximus benedictionis gratia caritati vestrae duo capitia propter duo  praecepta caritatis; et unum sagellum album subtile propter perpetuae pacis concordiam, quae semper una eadem debebit esse inter nos.

   

<page 412>

Direxi quoque ad transcribendum, si placeat — nobisque iterum reddendum, quia aliud non habeo nisi illud> tantum — opusculum in ecclesiasten Salomonis '. Cuius opusculi causam et rationem ex ipso prologo intellegere poteris. Sed deprecor, ut citius transcribatur, si dignum ducas, atque mox remittatur nobis, ne pereat pueris nostris laboris nostri devotio. Quia aliud’, sicut dixi, non habeo, nisi istud@ tantummodo.

Omnipotens Deus perpetua te prosperitate custodire dignetur atque in omnibus sanctarum divitiis virtutum florere concedat, domine pater et desiderantissime frater.