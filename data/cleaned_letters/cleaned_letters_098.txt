Satis mihi sacrae lectionis intentio et piae humilitatis conversatio placet in vobis, et quoniam’ meae parvitatis‘ familiariter mansiunculam visitare non sprevistis. Unde et gratias agimus‘ vestrae benignitati, Deumque diligentissime pro vestra deprecamur! sospitate, quatenus tuae fortitudinis dexteram‘ contra adversarios sui sancti? nominis victricem ubique faciat et ab omni adversitate diabolicae fraudis seu a cunctis inimicorum insidiis suae magnae pietatis potentia’ clementer custodiat. Cuius sanctissimam voluntatem in observatione praeceptorum illius, quantum humanae possibile sit fragilitati, intentissime efficies', ut te in prosperis regere et in adversis protegere dignetur.

Plura tibi, vir venerande, de christianae pietatis observatione forte scripsissem, si tibi doctor egregius et pius caelestis vitae praeceptor Paulinus’ meus praesto- non esset; de cuius corde emanat" fons viventis aquae’ in vitam salientis aeternam. Illum habeas tibi salutis aeternae consiliatorem, ne alicubi tuae conversationis pes inpingat; sed recto itinere’ currens, divina donante gratia, ad perpetuae portas vitae pervenire merearis’. Vive et vale feliciter in aeternum.