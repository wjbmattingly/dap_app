Gaudeo, quod vel aliquam famam de vestro adventu audivi; multum cupiens vestrae beatitudinis faciem videre et optatam audire loquelam’; simul et de prosperitate domni apostolici agnoscere; et quid in illis partibus gestum sit; et quomodo legatio vestra vobis evenisset; et si sancti Pauli causa ad profectum fieri possit. Haec omnia per velocem nuntium mihi demandare curam obsecro habeas. Secundum quod iter meum dispositum habeo, volente Deo die sabbati proximo,  

<page 246>

id est [II] Nonas Augustas!, ad monasterium Sancti Amandi? habemus dispositum venire; et ibi die dominica stare; et tune ad Baralla> villam nostram quattuor aut quinque dies remanere, non longe a Sancto Amando, sed quasi quinto decimo miliario; et sic ad Causiaco pervenire et ibi ebdomada stare; et sic ad Sanctum Lupum.

Inter haec loca Deo propitio habes me totum Augustum et aliquam partem Septembri mensis. Si ullatenus possis inpetrare, ut nostrum fiat conloquium, interim dum in proximo erimus, remanda mihi, et quantos dies debeam te expectare. Quia non habeo in istis partibus aliquid, ubi expectare’ possum, propter inopiam rerum. Quia, quicquid ibi fuit, anno praeterito omnia amici nostri consumpserunt bene facientes et familiariter utentes rebus nostris. Et quo citius‘ possint litterae vestrae ad nos venire, festinanter legatus currat, ut nos in proximo repperiat.

Si rex vos iubeat in palatio’ stare, non contradicit tibi Liutgardis et infantes, ut ad nos venias. Quia illae iturae sunt ad Niviella, ut ibi missam sanctae Mariae 1 agant.

Veni, veni festinanter, si Deo placeat et sancto Martino et sancto Amando, ut nos videamus, Nullatenus voluissem longius ire, antequam tuae beatitudinis faciem viderem.

Manda‘ vero per nostras curtes: quicquid ibi erit, omnia tibi parata erunt.

Multum gaudeo de vestro conloquio, quia nescio, quando erit, si nunc non erit.

Feliciter lege et prospere veni, pater optime et amice fidelissime et in Christo carissime.