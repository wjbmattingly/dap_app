Presbiter iste et Scottus apud nos moratus est aliquanto tempore in parrochia Hildeboldi Colonensis episcopit, sed reprehensibilis factus, ut fertur, a quodam accusatoreâ€™, quod carnem diebus quadragesimalibus comedisset. Nostri vero sacerdotes iudicare rennuerunt, quia plenum testimonium accusantium super eum non invenerunt. Tamen nec eum loco consueto habitationis suae propter infamiam diutius morari permiserunt, ne sacerdotalis honor apud inperitum vulgus vilesceret, vel rumigera loquela aliqui hortarentur violare sanctum ieiunium. Visum est nostris sacerdotibus illum ad sui episcopi, ubi Deo votum fecit, dirigere iudicium.

Idcirco vestram deprecamur providentiam, ut iubeatis illum secundum oportunitatem temporis et provectionis in suam transponere patriam, ut ibi iudicetur, unde exivit. Nam ibique sanctae Dei ecclesiae puritas in moribus et firmitas in fide et honestas in conversatione secundum canonicam sanctionem diligenter observari debebit, ut una perfecta et inmaculata columba, cuius pennae deargentatae et posteriora eius in specie auri clarescere debent. Vita, salus et prosperitas tibi tuisque fidelibus a deo Christo detur in aeternum.