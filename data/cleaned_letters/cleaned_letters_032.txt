Laetante animo salutationem accepi vestram, suppliciter deprecans, ut deus Christus misericorditer respiciat devotionem vestram; magis magisque faciat vos in sua proficere voluntate, et ad coronam gloriae vestram deducat conversationem. Filia sit matri in omni bono oboediens; mater sit in salute filiae devota; utraque in Dei servitio semper studiosa, in castitate facientes quae sunt Deo placita. Subiectamque vobis filiam in omni timore Dei educate‚Äù, quasi rationem redditurae pro singulorum animabus. Quapropter ut filios filiasque cum omni diligentia eos erudite, ut non solum carnale solacium, sed etiam spiritale gaudium habere mereamini, In pannoso paupere Christus non despiciatur, sed in domum deducatur, foveatur ct reficiatur, quia refectio

   

<page 074>

egeni salus est divitis, Canonicas horas in laude divina omni studio peragite, quatenus ab angelis exaudiatur et a Christo accipiatur> concentus psalmodiae vestrae. Modestia vestra iuxta apostolum nota sit omnibus hominibus; quatenus et praesens vita exemplum sit in salutem multis, et futura pro laudabili pietatis conversatione a Deo remuneratore omnium bonorum recipiatur.

In fine vero huius cartulae vestram deprecor almitatem, ut inter vestras orationes mei nominis memoriam habere dignemini et ea caritate mihi salutem deprecamini perpetuam, qua vos per hance epistulam de vestra ammonere studui; hosque? legentes apices in Christo valete semper, carissimae sorores.