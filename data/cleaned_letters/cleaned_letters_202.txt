Laudabilis bonitas atque inconparabilis iocunditas vestrae excellentiae fiduciam meae praestitit parvitati scribendi aliquid de causis ecclesiasticis vel de disciplinis scolasticis. Quod nullatenus agerem, nisi scuto bonae voluntatis vestrae ab invidorum linguis meae litterulas oboedientiae protegendas sperarem. Quia quorundam solertia laborat magis aliorum in occulto rodere dicta, quam sua in publico proferre', Quorum scientiam Salomon? serpenti in abscondito mordenti conparavit.

Vestra vero nulli contempnenda auctoritas nostrae devotioni mandavit contra novas hereticae pravitatis inventiones aliquid scribere atque libello respondere, quem contra nos Felix quidam episcopus vestrae direxit auctoritati; in quo multa inveniuntur non catholico stilo exarata, sed contra veritatem apostolicae fidei inaniter desudata. Cui labori, vestrae magis pietatis iussione animatus quam propriae confisus peritiae iuvamine, libenter succubui‘. Et licet nullus se iuste excusare valeat a defensione fidei catholicae, tamen sanctae voluntatis vestrae praeceptum meae devotionis stilum huius operis debitorem maxime effecit. Quod totum vestrae excellentissimae sapientiae specialiter exspectat iudicium, utrum ecclesiasticis dignum sit auribus aperire.

Nam istum libellum$ in disputatione, quae in vestra veneranda praesentia cum Felice ventilata est, praesentem habui. Sed quia nec adhuc ante vestram perlectus est sapientiam, nec a vobis, cui maxime sudavit, conprobatus, ratum duxi publicis non efferri auribus,

Nune vero vestra videat auctoritas, quid de eo fieri velit. Tantum deprecor, ut nullatenus prius vel abiciatur vel in publicum proferatur, quam totus inter familiares personas vestrae auctoritatis examini perlegatur”. Multis enim in locis minus ordinata  

<page 336>

disputatione currere et sepe antedicta repetere solutasque videtur iterare sententias', Quia in omni loco proponentis quaestionibus necessario respondendum fuit; ne aliquo adversarius in loco suas iactet propositiones permanere indiscussas, et ego quasi victus non haberem quid responderem. Igitur plurima copioso, sed non scolastico, sermone sanctorum patrum exempla praefatus disputator colligere studuit?; quorum quaedam sibimetipsi yalde adversari videntur; quaedam nihil suis favere partibus intelleguntur; quaedam pravo sensu aliter, quam ab eis posita sunt, interpraetare nititur. Et his tribus modis sententiarum illius numerositas contexitur. Cui re vera multo melius esset perpetuo conticescere silentio, quam malae pravitatis doctrina nomen suum latius innotescere, et non necessariis se inmiscere quaestionibus.

Quid enim prodest ecclesiae Dei Christum appellare adoptivum filium vel Deum nuncupativum? Vel quae aures catholica fide eruditae haec nomina libenter audire patiuntur de domino nostro Iesu Christo omnipotente deo et vero filio Dei, qui est tertia in sancta trinitate persona et iudex venturus vivorum et mortuorum? Unam namque substantiam praedicamus in Patre et Filio et Spiritu sancto et tres personas. Unam vero personam credimus et duas substantias in Christo deo domino nostro, eundemque totum Deum omnipotentem et Dei filium verum et proprium. Quicumque vero hance fidem nec corde credit, nec ore confitetur, nullatenus catholicus credendus est, sed scismaticus.

Vestra vero sancta voluntas atque a Deo ordinata potestas catholicam atque apostolicam fidem ubique defendat; ac veluti armis imperium christianum fortiter dilatare laborat, ita et apostolicae fidei veritatem defendere, docere, et propagare studeat, ipso auxiliante, in cuius potestate sunt omnia regna terrarum; quatenus cum multiplici laboris mercede ad perpetui regni beatitudinem pervenire merearis.

Omnipotens Deus ad exaltationem et defensionem sanctae suae ecclesiae et ad christiani imperii pacem et profectum vestram regalis gloriae potentiam augere, protegere et conservare aeterna pietate dignetur, domine desiderantissime atque beatissime.