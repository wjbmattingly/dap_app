Dulces tuae dilectionis accepi litteras? mellifluis sensibus delibutas, apollogiticam tenentes rationem. Quarum melius credebam veritati quam falsiloquae aliorum narrationi. Nam fides amicitiae' corde constare debet, non linguae versibilitate.

Utinam dignus essem pacem praedicare, non discordiam seminare; et signum portare Christi, non’ arma diaboli. Numquam tibi scripsissem, si noluissem pacem tecum habere et, quod in Christo coepimus, firmum permanere.

Vere" Offa regi nec genti Anglorum numquam infidelis fui. Sicut hos amicos, quos mihi Deus donavit, fideliter quantum valeo servabo, sic et? hos, quos reliqui in patria’.

Pauci sunt dies mei; et hos ipsos cum dolore flagelli4 suffero. Ideo te obsecro, ut in Domino, quantos valeas, mihi intercessores adquiras.

Multis miseriis turbatum est hoc saeculum, et non est refrigerium in eo, nisi in misericordia Dei et fide amicorum. Nudi venimus et nudi recedimus, nisi qui bonis animam vestiett operibus. Ut" tibi’, carissime frater”, tempus vel locus occurrit, semper Dei suade voluntatem omnibus personis: regi suaviter, episcopis honorifice, principibus fiducialiter, omnibus veraciter. Nostrum est seminare, Dei fructificare.

Nec ulla tibi alicuius dissensionis inter nos remaneat suspicio. Nec simus ex illorum numero, de quibus dictum est: ‘Non veni pacem mittere, sed gladium’. Sed ex illorum simus numero, ad quos dictum est: ‘Pacem meam? do vobis, pacem meam relinquo yobis’. Ut pax Christi, quae exsuperat4 omnem sensum, custodiat corda nostra in‘ caritate Christi et dilectione fraternitatis.

Paucis scripsi litterulis, quia sapienti pauca sufficiunt. Sed te plurima Dei dona glorificent in aeternum, dilectissime frater!.