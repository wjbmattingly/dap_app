Valde me vestrae karitatis> amor cotidie reficit et fidelitatis mentem meam certitudo abundanter laetificat; ita ut inter’ primos parvitatis meae amicos vestrae bonitatis nomen et suavitatis facies menti meae radicitus infixum permanet. Et ob hoc, quantum caritatis recordatio laetificat, tantum absentiae lacrimosa longinquitas mestificat. Sed patienter ferendum est quod necessarie tolerandum esse dinoscitur.  

<page 182>

Et currens cartula ostendat in litteris, quod lingua resonare non valet in auribus, quatenus oculorum officio illud agnoscat, quod olim aurium ministerio cordis secretum cognovit.

Vestra vero veneranda sanctitas varios saeculi eventus saepius consideret? et, quis casus nobis remaneat, non obliviosa mente rimetur; totiusque humani? generis exempla nos doceant, quam periculosa dies, quam metuendum iudicium incerto tempore nobis inmineat. Praeparemus nos in occursum magni regis, ut pium inveniamus, quem nullus effugere valet. Quid vero muneris in manibus feramus, cotidie cogitandum est; dicente scriptura: ‘Non appareas vacuus in conspectu domini Dei tui’. Nulla ibi metallorum species, nullus gemmarum fulgor, nulla vestium vanitas, nullus saeculi luxus ipso aequissimo iudice acceptabilis erit; nisi sola aelymosinarum’ largitio et meritorum multiplicatio bonorum prodest. Quicquid hic geritur, illic diiudicatur. Et omnis bonitas praemio coronabitur perpetuo, omnisque iniquitas aeternis damnabitur tormentis. Haec animis inhereant nostris, hoc prudens praevideat cautela, ne illa die inops bonorum meritorum lugeat anima; sed ut de simplici gaudeat bonitatis fructu, maxima! cura cogitandum est.

Hoe vestra meam fraterna sollicitudo segnitiem sanctarum litterarum serie saepius admoneat, non meae exhortationis verba vere! dilectionis stilo exarata. Cotidie operemur bonum, dum tempus habemus; ne nos tenebrae conprehendant nec inparatos illa metuenda dies inveniat. Tu vero pastorali pietate ac? sacerdotali auctoritate non solum meam suscitare litteris socordiam studeas; sed etiam omnibus te audientibus pia paternitate, ut vigilent, praedicare? non cesses. Si lingua sacerdotalis clavis est caelestis regni, decet, ut guttur illius tuba sit aeterni regis; dicente propheta: ‘Clama, ne cesses; exalta sicut tuba vocem tuam’. Quis se parat ad bellum, si praeco in castris non clamat? Quis hostibus succinctus in armis obstruit introitum, si speculator in celso turris fastigio dormit? Quis gregem a luporum rabie defendit, si pastor in silvestribus luxoriae dumis latitat? Quis florentis" ruris pascua gregi demonstrat, si ductor vagabundis per foveas vestigiis errat? Lege saepius, obsecro, beati Gregorii praedicatoris? nostri libellum’ de pastorali cura’, ut in eo periculum sacerdotalis officii agnoscas et bene operantis servi mercedem non obliviscaris”. Iste liber tuis saepius inhereat manibus, illius sensus tuae firmiter infigantur memoriae; ut scias, qualiter quisque ad sacerdotalem honorem accedere, et accedens quanta consideratione se ipsum circumspicere debeat; et quibus exemplis vivere necesse sit; et quanta intentione praedicare? iubeatur. Et quid cui persone conveniat maxima discretione descripsit.

Scis optime, quanta intentione rex ille? clarissimus filio suo? praeparavit, ut arbitrabatur, regnum heredi; sed, ut rerum eventus demonstrabat, exemit’. Inde poteris saecularem intellegere sapientiam, et quam verum est, ut psalmista canit: ‘Nisi dominus edificaverit domum, in vanum vigilant, qui custodiunt eam’. Homo cogitat, Deus iudicat .

Incerta est humanae prudentiae saecularibus providentia rebus. Hoc solum de futuris considerantem non fallat, quod caritas in praeceptis Dei huius vitae temporibus

   

<page 183>

peragit. Sit tibi larga manus! in aelymosinis, sit studiosa lingua’ in praedicatione; sit sobria vita in conversatione; sit sacerdotalis auctoritas in castigandis reprobis; sit benigna sollicitudo in refovendis humilibus. Sit tibi clara in veritatis adsertione fiducia; nulli parcens personae, quominus aequitatis proferas iudicium. Sit tibi venerabilis cotidianus usus in ecclesiasticis officiis; ut omnia honorifice fiant, quae tua dignitas in Dei cultu debeat observare. Quia melius est sacerdotem Christi in ecclesiastico ministerio laudari quam in conviviorum apparatu’. Quae laus est tantum accumulare mensam tuam, ut vix portari possit et Christus ante ostium esuriat. Qui dicturus erit in die terribili: ‘Quamdiu uni‘ ex minimis meis fecistis, mihi fecistis?

Omnino habeas in comitatu tuo prudentem dispensatorem, qui pauperum curam sollicita pietate praevideat. Melius est pauperes edere de mensa tua, quam istriones? vel luxoriosos‘ quoslibet. Aebrietatem sectantes, beato Hieronimo dicente, quasi inferni foveam devita. Duo mala sunt: primum contra praeceptum Dei agere, qui ait: ‘Cavete vos ab omni aebrietate et crapula’; secundum! inde laudem quaerere, unde poenitentiam” agere debuit. Beatus homo, qui non respicit in vanitates et in insanias falsas. Insania est vestimentorum pompa et assidua aebrietatis luxoria?, propheta dicente: ‘Ve% vobis, qui potentes estis ad bibendum vinum, et viri fortes ad miscendam aebrietatem’. Qui his delectatur, ut Salomon ait, non erit sapiens. In te enim exemplum sit totius sobrietatis et continentiae.

Verba Dei legantur in sacerdotali convivio. Ibi decet lectorem audiri, non citharistam; sermones patrum, non carmina gentilium. Quid Hinieldus cum Christo 5? Angusta est domus: utrosque tenere non poterit. Non vult rex celestis cum paganis et perditis nominetenus regibus communionem' habere; quia rex ille aeternus regnat in caelis, ille paganus perditus plangit in inferno. Voces legentium audire in domibus tuis, non ridentium turbam in plateis 

Clericorum tales habeas socios, ex quorum conversatione tua laudetur auctoritas, Filius sapiens gloria est patris, et econtra filius stultus ignominia est magistri’. Quomodo, dicente apostolo, curam ecclesiae poterit habere qui suam domum neacit regere? §i ovicula, quae de mensa comedit pastoris, vagabundis errat gressibus, quomodo cautam habet conversationem, quae libero pede per campi latitudinem diseurrit? Et ex doctrina discipulorum augetur sapientia doctoris. Qui studiose docet quod novit, saepe” agnoscit, divina donante gratia, quod ignorat. Maledictus qui abscondit frumenta in populis; sed beatus qui seminat super omnes agros. Mane semina semen tuum et vespere non cesset manus tua; quia nescis, quid melius oriatur et si utrumque hoc optimum est. Nullus erit in hoc saeculo sempiternus; ideo contendat quisque, ut ibi bene vivat, ubi sempiternus erit. Noli, obsecro, caritatis hortamenta spernere, Scio te haec omnia melius nosse et perfectius operari; sed magni

   

<page 184>

amoris affectus me optima tibi suadere cogit. Aequum est, ut, quod caritas libenter inpendit’, humilitas gratanter accipiat. Summa Dei pietas multis feliciter annis Conservet caros teque tuosque simul. Sis memor Albini, memoret te Christus in aevum Iam tibi perpetuum sit sine fine vale‘.