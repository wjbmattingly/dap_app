Acceptis dulcissimis vestre beatitudinis litteris simul et suavissimis nimiumque nobis necessariis sanctarum oracionum yestrarum muneribus cum omni gaudio et mentis alacritate; et magnam vere habens fiduciam per vestras sacratissimas intercessiones ad eum Dei filium, qui pro mundi salute homo dignatus est fieri, ita ut, qui Deus aeternaliter ex patre natus est, temporaliter nasceretur ex virgine?; et idem esset homo qui et Deus, et idem Deus qui et homo; et non esset ulla separatio persone vel filietatis, ne essent duo filii: unus proprius et alter adoptivus; aut duo dii: unus verus Deus et alter nuncupativus. Quod omnino impium est credere et praedicare. Quia Dei filius in proprietate persone et filii dignitatis adunivit sibi hominem, ut esset unus Christus et unus Deus et unus Dei filius, totus in suis et totus in nostris, perfectus in divinitate et perfectus in humanitate.

Quod multist testimoniis evangelicis vel apostolicis, vel etiam sanctorum patrum tradicionibus conprobari potest, sicut in libello' ex parte factum est, quem direximus? per abbatem Benedictum vobis solacium et confirmacionem fidei catholice.

Sed in manibus maius modo habemus opus‘ propter alias causas, quas' in libello venerandi Felicis legimus. Et illum volente Deo vobis dirigimus, postquam lectus et conprobatus fuerit ab episcopis nostris et dompno rege’. Interim vestra sanctitas nos adiuvet et sacrosanctis oracionibus vestris, ut dominus Deus aperiat nobis agnitionem veritatis, et fiduciam praedicationis et constanciam in fide catholica’. Multum enim valet deprecatio iusti; quanto magis et plurimorum.  

<page 341>

Haec novitas vocum in adoptione, nuncupacione Christi omnino fidelibus omnibus detestanda est; et magnopere cavenda haec divisio in Christo domino nostro. Scimus duas naturas perfectas esse in Christo et unam personam, mortalem inmortalemque eundem esse. Sicut homo mortalis est carne, inmortalis anima, tamen unus est homo et una persona et unus filius patris sui totus proprius et dividi non potest, quod sit partim nuncupativus homo et partim verus homo; ita et Christus, licet sit carne mortalis et divinitate inmortalis, tamen unus Iesus Christus et unus Dei filius — sicut dixi hominem esse unum filium, licet carne sit mortalis et anima inmortalis — et nullatenus unus filius uno patre potest esse utrumque et proprius et adoptivus. Et si est unus filius Deus Christus in una persona, omnino aut totus est proprius aut totus adoptivus!, Sed melius est, ut propter illam excellenciam naturae Dei filii‘, qui proprius et aeternus est, sit humanitas adsumpta in proprietatem filii, quam propter humanitatem Dei filius aeternus humilietur in adoptionem. Omnino proprius filius et adoptivus unus esse non potest ad unum patrem, ad duos autem potest.

Haec considerantes diligentius, et animo tenete firmiter et constanter praedicate

unum filium et unum Deum eundem proprium et verum perfectumque esse — quia omnis veritas in Christo est et nullum figmentum, et tota plenitudo divinitatis, et nulla minoracio nec defectio — nec eum, sicut in libello prefati Felicis lectum est,

baptismo indiguisse?, sed mox sine peccato et omni labe peccati Spiritu sancto conceptum esse Deum verum et hominem verum. Et si beata virgo proprium potuit generare sibi filium, qui fuit ex eterno Dei filius, quomodo non potuit Deus pater habere hominem filium proprium, qui ex tempore natus est ex yirgine? Unus omnino est in utraque natura, ad utrumque parentem, Christus et filius Dei proprius. Que omnia plenius, opitulante eodem Deo, de quo nobis sermo est, lecturi eritis in eodem libello, quem modo in manibus habemus ’.

Tantum in fidei firmitate et nil hesitantes' — quia sine fide inpossibile est Deo placere, ut apostolus ait — caritatem fraternam instantissime inter vos servate, et unitatem in omni catholica pace et fide recta et humilitate non ficta. Et obedienciam vestram secundum propositum regularis vite omni studio servate. Et stabiles estote in locis vestris, ubi vosmetipsos dedistis Deo; et nolite deserere monasteria! vestra et vacare per seculi vanitates.

Tempus enim huius vite breve est, et non sunt condigne passiones huius seculi ad superventuram gloriam. Non debet vestre beatitudini Christi iugum durum videri vel onerosum, sed leve et suave; sicut ipse ait: ‘Iugum enim meum suave est, et onus meum leve est’. Non qui ceperit, set qui perseveraverit, salvus erit. Revocate ad mentem Iudam ex apostolo proditorem factum; considerate Saulum ex persecutore praedicatorem effectum. Mementote Malchum monachum, cuius historiam beatus Theronimus mira? edidit epistola’, quomodo quasi pietatis intuitu egressus est a monasterio’, relinquens patrem suum; et in quales pervenit postea tribulationes; vel qualiter planxit monachum' in heremo, quem perdidit in monasterio. Raro diabolus aperta fronte pugnat, contra servos Dei, sed sub figura pietatis, quasi maioris sit utilitatis exire de monasterio? quam permanere. Ovis, quae‘ de ovili egreditur et a

800

‘medio menso Tunio,

Col. 2, 9.

Hebr, 11, 6.

1, Cor, 7, 29. Rom, 8,18,

Matth.11, 0, ib. 10, 22.  

<page 342>

pastore recedit, lupi patet morsibus. Melius est non vovere, quam vota non implere. Dicit scriptura: ‘Vovete et reddite domino Deo vestro’, Verax est Deus in promis sionibus beatitudinis, que diligentibus se promittit; et veridicus reddet promissa veri: tatis, Mementote apostolum dicentem: ‘Fratres, stabiles estote et immobiles’. Et iterum: ‘Qui stat, videat, ne cadat’. Stabat Iohannes, quando Christum cernebat. Ideo, fratres karissimi, vigilate et state in fide, viriliter agite, et confortetur cor vestrum in omni opere bono. Et psalmista: ‘Expecta Dominum, viriliter age; confortetur cor tuum, et sustine Dominum’. Quid est: ‘Expecta Dominum’, nisi stabili mente expecta, donec tibi veniat dies remunerationis? Fac omnia opera bona viriliter, et confortetur cor tuum in permanendo, quod cepisti; et sustine Dominum: quicquid in? te tribulationis vel laboris permittit, sustine viriliter. Multe sunt tribulationes iustorum, et de his liberabit? eos Dominus. Nullus labor amanti Deum durus videatur; quia ille est remunerator fidelis, qui est auxiliator idoneus, qui numquam deserit sperantes in se. Respondeat homo suggestionibus diaboli: ‘Dominus auxiliator mihi est, non timebo, quid faciet homo’, id est carnalis delectatio; item: ‘Declinate a me, maligni, et scrutabor mandata Dei mei’; et iterum: ‘Auxilium meum a Domino, qui fecit caelum et terram’. ‘Dominus custodiat introitum et exitum servorum suorum ex hoc nunc et usque in seculum’.

Haec, karissimi fratres, feliciter legite et fideliter implete. Et dominus Deus vos adiuvet et proficere faciat in omni bono; et exaudiat orationes vestras pro omnibus, et pro me fideli vestro adiutore. Et dominus Deus custodiat vos in aeterna pace et caritate perfecta, viri‘ fratres et filii karissimi.