Venerunt mihi dilectionis vestrae apices melle dulciores, auro obrizo gratiores, munusculis sigillatae suavissimis, in quibus perpetuum sanctae caritatis vigorem in cordis vestri arcano agnovi, quam nec Alpina frigora, nec Italici aestus subvertere potuerunt>‘, sed inter omnes saeculi huius diversitates et caliginosas tempestates quasi matutinus Lucifer, semper nova exoritur. De qua et ipsa veritas ait: ‘Mandatum novum do vobis’. Novum; quia evangelicum: vetus; quia legale: in quo tota lex  

<page 312>

pendet et prophetae; in quo totius gratiae summa consistit. Novum: quia foras mittit timorem. Quia quod grave fuit per timorem, leve erit per amorem, testante caritatis fonte: ‘Iugum meum suave est, et onus meum leve est’. Ex huius favo totius cartulae tuae resplenduit series. Credas velim, pater dulcissime, quod non tanta suavitate fratrum vel sororum litterulas legere potui ultramarinas', quanta tuae dilectionis transalpinas: nec tale post eos tedium fatigat cor meum, quale post tuae faciei visionem amabilem. Sed patienter ferendum est quicquid iubet sapientia divina, quae omnia disponit suaviter et in cordibus famulorum diffundit suorum per sancti Spiritus gratiam dulcissime caritatis dona, quae inter adversa fortis, et inter prospera humilis esse congaudet: in utrisque in eo potens, qui omnia potest: secura de se, sollicita de suis. De qua plura tuae reverentiae scribere supervacuum duxi, quia te totum in ea esse multis probamentis agnosco. In qua viriliter vincere adversarios habes, et fortiter pugnare contra inimicos ecclesiae Christi, ut corona laudis in die domini nostri Iesu Christi te tuosque consequatur.

Quaedam apollogitica verba tuis inserta legebam litteris, agétimans me irasci pro quodam fratre, quod omnino non feci: vel ab alio quodam audire, quod scripsi, quod nullatenus verum fuit. Sed ut rei tibi veritatem ostendam, occasio huius cogi tationis mihi fuit ex eo, quod alterum abstraxisti a me, qui profectum facere potuit. Salva certissime caritate aperui suspicionem meam, nihil sinistrum aestimans tuam de meis litteris benivolentiam suspicari, quasi alter propter meam non proficeret neglegentiam?; dum verissime eum meum esse putarem, si tuus esse voluisset, cavens illud Senice sapientis elogium: ‘Meum et tuum mundum destruxit’, Nihil non familiare in quoquam tuorum sentias apud me; nihil alienum ex meis sciens apud te. Quia quod Deus coniunxit, homo non separet; nee locis dividatur, quod mentibus coniungitur. Ubi una est caritas, ibi diversa non est voluntas.

Quod vero tua bona pro multorum salute providentia suadendum mihi censuit dulcissino meo David de missorum electione, qui discurrere iubentur iustitias faciendas, scias certissime et hoc me saepius fecisse, et suis quoque suadere consiliariis. Sed pro dolor! rari inveniuntur, quorum ingrata in Dei timore mens omnem respuat cupiditatem, et via regia inter personas divitum et pauperum miserias pergere velit, Salomone adtestante: ‘Munera excecant corda prudentum, et subvertunt verba iustorum’‘. Si tamen justi sunt, quorum verba scelerata cupiditas subvertere poterit: vel prudentes recte dici possunt, quorum corda muneribus excecantur, ‘Radix’, ut apostolus ait, ‘omnium malorum est cupiditas’, quam qui sequitur, nullo modo viam iustitiae incedere valet.

Ego vero tardissime vulnera mea agnoscens, circa limina beati Martini patris nostri et protectoris vestri discurrens, vestrum nomen inter carissimas cotidie ingeminans personas; nec solum veteris vitae multis debilitatus cicatricibus, sed per singula momenta peiores prioribus ulcerum addens dolores. Quapropter obnixius deprecor familiarem vestrae dilectionis caritatem, ut mihi, licet indigno, assiduis sanctitatis vestrae precibus apud clementissimum salvatorem perpétuae sanitatis medicinam deposcere studeas, et quoscumque deo Christo fideles invenies famulos, tuaeque reverentiae sacrae dilectionis vinculo coniunctis me commendare curam habeas; et maxime domino meo

 

   

<page 313>

dilectissimo Leoni papae, Paulinoque patriarchae', et Petro Mediolanensi archiepiscopo, necnon et aliorum relegiosae vitae virorum, quorum nomina scripta sunt in caelis, ut nostrae parvitatis nomen in cordibus conscribas deprecor, quatenus ex.plurimorum precibus sanctorum plurima mihi peccatorum solvantur vincula.

Tu vero, sanctissime pater, pacificae ramum olivae ore ferens in arcam Domini, alienas iniquorum dissensiones tuas fac esse mercedes, revocans eos ad sanctae pacis concordiam, ut populus rectori, et grex pastori, et filii proprio oboediant patri, et pater filiis praesit in pace et mansuetudine, ut in omnibus una sit caritatis concordia, ne qua radix ultra amaritudinis ramos venenate dissensionis pululare> possit inter sanctissimas ecclesiasticae dignitatis personas. Sit in ore tuba veritatis tuo, ut pax et veritas ex tuis semper audiantur labiis; et quod psalmista cecinit, non solum in te impleatur, sed etiam per te in multos proficiat, ubi ait: ‘Misericordia et veritas obviaverunt sibi, pax et iustitia conplexae sunt se’, Hoc est opus tuum in hac praesenti luce; haec est merces tua in aeterna gloria. Ait enim quidam poeta de opere carminis evangelici?’:

‘Hoc opus, hoc etenim forsan me subtrahet igne: Tunc cum flammivoma iudex descendet ab arce’.

Dicam et ego: ‘Hoe opus, hoc etenim non solum subtrahet igne

Te iam, sed faciet caeli conscendere in arcem’.

Lege feliciter, et humiliter agnosce, et veraciter perfice quae caritas scripsit, et Christus demandat, ut fiant.