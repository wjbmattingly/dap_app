Magnum mihi, fili carissime, de vestra salute et prosperitate desiderium est. Ideo litteras exhortationis meae vice verborum paternae pietatis vobis dirigere studui, obsecrans perpetuae mentis dilectione et tota virtutis intentione Deum te habere in oculis et in memoria, quatenus illius piissima misericordia te custodire dignetur inter adversa et inter prospera, ut via regia pergens ad perpetuae civitatis portam pervenire merearis. Sit tibi Christus in ore et corde, et operis constantia. Noli pueriliter agere et desideria iuvenilia sectari, sed perfectus esto in omni honestate, continentia et modestia, ut laudetur Deus in opere tuo, et non reprehendatur pater, qui te genuit. Esto sobrius in cibo ac potu saluti tuae magis praevidens, quam delectatione .carnali, vel vanissima hominum laude, quae non proficit, si Deo displiceant actus tui. Melius est Deo placere quam histrionibus, pauperum habere curam quam mimorum. Sint tibi honesta convivia et convivae relegiosi. Esto senior in moribus, quamvis junior in annis. Nimia quaeque nocent.

Italia infirma est patria‘ et escas generat noxias. Idcirco cautissima consideratione videas, quid, quando, vel qualiter, vel quibus utaris cibis; et maxime ebrietatis assiduitatem devita, quia ex vini calore febrium ardor ingruere solet super incautos 5.

Tedet animus meus multum pro absentia tui. O quam dulcis vita fuit, dum sedebamus quieti inter -sapientis scrinia, inter librorum copias, inter venerandos patrum sensus; quibus nihil defuit, quod relegiosae vitae et studio scientiae deposcebat. Utamur tamen sorte praesenti secundum virtutem animae, in gratia confidentes divina, quae nos numquam derelinquit, si totam spem ponamus in illam. Ego vero tediosus et tristis desiderabilem vestrae faciei praestolabor aspectum, ignorans, si te venientem videre merear, vel si tu me veniens invenire merearis; occulta sunt enim indicia Dei, praeparet sibi unusquisque lampades ardentes, ut quacunque hora sponso occurrere iubeatur, cum luce bonoram operum thalamum aeterni regis intrare mereatur.

Si quid in nobis bonae consuetudinis vidisti, hance sequere, ut benedictionem Dei ex illa habere merearis; si quid vero erroris et impii‘ tramitis, hune horresce et fugias ab eo, ne nostris peccatis nobiscum involvaris. Cursus cotidiani synaxeos cum missarum solemniis et vigiliis sanctorum cotidiano usu, in capella nostra ut vidistis,  

<page 440>

obliviscere noli. Senioribus et sapientibus utere consiliariis', Recordare Roboam filium Salomonis. Omnis lascivia longe sit a consuetudine tua. Sint tibi verba in veritate, mores in honestate, corpus in castitate, habitus in relegione, cibus et potus in modestia, et tempora statuta in quo agere debeas. Indisciplinate loquele non adsuescat os tuum. Sint tibi verba simplicia sine iuramento, veritate plena, sapientiae sale condita’. Cor iudicet, antequam lingua loquatur. Multae sunt invidiae et perfidiae hominum; plurimi sunt amici in mensa, et rari in necessitate .

Quid opus est plura scribere, dum optime nostis, quid saepius in cor caritatis vestrae suadere solebam. Ex meritis oboedientiae paterna benedictio filiis, ut reor, eveniet. Considera Ruben, memento Iudam, de uno patre et matre genitos, ex diversis meritis diversas habentes benedictiones. Petrus et Iudas ambo in apostolatum sunt electi, sed non ambo pari devotione secuti sunt Dominum; ideo iste elevatus est in principatum apostolatus, ipse’ principi¢ demoniorum traditus. Stephanus et Nicolaus‘ in ministerium altaris aequaliter electi, sed propter dissimilem fidem dissimilis eos consecutus est finis. Plenae sunt scripturae documentis oboedientiae; plenus est mundus exemplis, quid cui ex humilitate" oboedientiae evenisset, quorum copiosam multitudinem exsuperat redemptoris nostri mirabile exemplum, de quo doctor gentium ait: ‘Hoc sentite in vobis, quod et in Christo Iesu, qui cum in forma Dei esset, non rapinam arbitratus est esse se aequalem Deo, sed semetipsum exinanivit', formam servi accipiens; oboediens Patri usque ad mortem, mortem autem crucis; propter quod et Deus exaltavit illum, et dedit illi nomen, quod est super omne nomen, ut in nomine Iesu omne genu flectatur celestium, terrestrium, et inferorum, et omnis lingua confiteatur, quia Iesus est Christus in gloria Dei patris’.