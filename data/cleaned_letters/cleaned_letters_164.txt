Inter cetera corporalis infirmitatis incommoda hoc maxime animum contristat paternum, quod domni mei David! et vestre dilectionis sic cito, sicut volui, presentari non potui. Credo tamen in eius clementiam, qui allisos‘ solet erigere et infirmos curare, quod meam adhuc" impleat voluntatem in videndo faciem domini mei dilectissimi vestraeque familiaritatis frui alloquio.

Tu vero, filia karissima, honestis' moribus, misericordiae operibus, vitae sanctitate orneris'. Memento dignitatem tuam, ut magis probitas laudetur conversationis” quam species auri fulgentis. Si quis diligentius precepta considerat divina, inveniet in illis utrumque et laudem in presenti vita inter homines et mercedem4 aeternae gloriae apud Deum. Haec tu, nobilissima puella?, diligentissime discere et devotissime implere satage, ut digna efficiaris a Deo amari et ab hominibus laudari.

Fama per multorum ora volitans? resonat domnum regem orationis gratia ecclesias sanctorum visitaturum. Atque utinam videamus illum in domo magni protectoris sancti Martini, Tune habet Flaccus omni laetitia gaudere et more senis Entelli saltare, tripudiare totis viribus, et Daretem Hispanicum  yincere’, qui gloriatur in fortitudine iuvenilis aetatis Homerumque versificantem conticescere” facit.

Moribus egregiis virtutum et vita coronis Floreat et vigeat, filia kara mihi.