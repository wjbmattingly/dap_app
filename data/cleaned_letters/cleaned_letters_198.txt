Dum vestrae potentiae gloriosam sublimitatem non periturae Chaldeis flammis Hierusalem imperare scio, sed perpetuae pacis civitatem pretioso sanguine Christi constructam regero atque gubernare, cuius lapides vivi de caritatis glutino colliguntur et caelestis aedificii ad altitudinem ex diversis virtutum gemmis muri consurgunt — de qua psalmista ait: ‘Diligit Dominus portas Sion super omnia tabernacula Iacob’; et alibi: ‘Mons Sion, latera aquilonis, civitas regis magni’ — unde ego”, minima quaedam huius civitatis portio, sub tegmine pietatis vestrae constitutus, ad iocunditatem animi vestri debita servitute saepius litterulas dirigere studeo, officiale devotionis nostrae munus, non necessarium abundantiae vestrae; cupiens vulnerati animi maerori4 per vestrae consolationis benignitatem mederi. Quia saepius probavi familiarem mansuetudinem sublimitatis vestrae humilium doloribus conpati.

‘Nam et ipse Dominus, totius fons consolationis et salutis, cum flentibus flevit amicum', quem suscitaturus venit, aliorum dolori iuxta humanitatis affectum conpassus magis, quam amici mortem lugens; maxime, quia eundem eademS hora victurum praesciebat. Filii¢ Israel Moysen' lugebant; sed in lege, non in evangelio. Ideo Iesus propter sacramentum nominis non legitur lacrimis populi prosecutus esse; sed quasi victurus iterum post mortem in exordio Iudicum iuxta historiae ordinem repraesentatur .

Luctus sapientis unius' est diei; impii autem omnes dies vitae suae. Separatio quaedam familiaritatis humanae, non perditio plangitur in sapiente; in impio aeterna perditio perpetuo luctu prosequenda est.

Vivit vero pater in filio, magister in discipulo, amicus in amico, si morum dignitas et sapientiae nobilitas permanet in posteris. Quid, si in miseriam humanae conditionis animae? filius moritur ante patrem in flore iuventutis? Tollitur iustus, ne malitia inmutetur cor eius. Iudicia Dei abyssus sunt multa. Nil? sine causa erit in mundo; nec unus passer cadat in laqueum aucupis sine patre nostro, qui in caelis est; non capillus de capite perit. Non enim nobis luctum incutere debet, cum quislibet carus noster a peregrinatione pergit ad patriam, a morientibus ad viventes, ab exilio ad regnum. Consolatio nostra fiant verba veritatis: ‘Qui credit in me, si mortuus fuerit, vivet; et omnis qui vivit, et credit in me, non morietur in aeternum’,

Proinde sciamus caros‘ nostros in operibus caritatis morientes Deo vivere et saeculo morit, Qui operibus misericordiae cotidie Christo cum apostolo dicunt: ‘Cupio dissolvi et esse cum Christo’. Felicius vadat" qui amicos relinquitY superstites” sibi, quam qui superstes erit amicis. Mors boni hominis migratio est ad meliorem vitam, quae non est plangenda, sed congratulanda .  

<page 328>

Laetemur in miserationibus redemptoris nostri. Abraham ante Christi adventum apud inferos fuit; post Christi passionem latro in paradiso. Morte Christi mors mortua est, flammea romphea, custos paradisi, sanguine Christi extincta; et beatus Petrus, homo terrenus, portas aperit, quas aethereus Cherubin clausit; et de rete piscatorum manus repente ad claves transtulit regni caelorum. “In Cherubin! multitudo scientiae, sed in Christo multitudo miserationis. Olim in Iudaea notus tantummodo Deus, sed nunc omnibus gentibus vox una est Christus. Qui nos de servis fecit amicos, et de profugis convertit in filios; naturam mortalitatis nostrae assumpsit in gloriam divinitatis suae. In hoc genus laetetur humanum; sciens fragilitatis nostrae naturam, super angelicos exaltatam choros, maiestati paternae gloriae in caclestibus consedere. Quae conditio mortalitatis te, mens humana, conturbare debet post tantam4 naturae tuae gloriam, post talem piis meritis preparatam beatitudinem? Aequalitas tibi certissima est; tantum te geminae caritatis indue pennis, ut volare facias, quo victor Christus ascendit,

Noli angustiarif de morte carorum?, sed congaude laetitiae illorum. Christus se ipsum pro te tradidit in mortem. Cur lacrimis tuis contradicis Christo rapere caros tuos? de morte ad vitam, de labore ad requiem? Felicior est in bono dies exitus quam nativitatis, Tlle est requiei inicium, iste laboris; ille laetitiae introitus, iste doloris. Nascimur, ut moriamur; morimur, ut melius vivamus ‘4,

Via est haec vita pergentibus ad patriam. Si aspera est, si arta est, viriliter gradienda est; si plana%, si prospera, caute" currenda est, quia multos habet insidiatores. Novit itaque providentia Dei, cui prodest longa peregrinatio huius viae; cui optimum est cito huius peregrinationis' labores finire. Placeant nobis iudicia Dei. Iustus est Dominus et recta iudicia eius. Illa mens maxime Deo placet, cui omnia Dei placabilia placent. Laudemus, amemus, et oremus, ut semper fiat voluntas eius in nobis, cui semper bona placent. Et nihil nisi per eum boni possumus habere, perficere. Si bonum est, si amabile est, quod habemus, ille praestavit! nobis. Illi gratias agamus, illi tota mentis intentione sacrificium laudis offeramus; in quo salutem nobis sempiternam per prophetam suum promisit dicens: ‘Sacrificium laudis honorificavit me; illic iter est, quod ostendit illi salutare Dei’. Haec est angelica iocunditas, sanctorum laetitia, consolatio nostra. Nihil enim aliud caelestis Hierusalem, quae vivis aedificatur lapidibus, agit in patria sua, dicente et suspirante ex nostra voce psalmigrapho: ‘Beati qui habitant in domo tua’, Et quasi quis quaesisset, quae esset illa beatitudo habitare in domo Dei, respondit: ‘In saeculum saeculi laudabunt te’. Haec laus sine fastidio, sine defectu erit, sine fine dulcescit in corde et ore canentium. Haec quoties agimus in terris, angelicam imitamur vitam. Haec suavitas omnes saeculi tristitias expellit ab" anima, omnes maerores mitigat. Et quanto quis donorum Dei maiori utitur abundantia, tanto magis se debitorem datori omnium bonorum, quae possidet, agnoscat.

Si igitur iustum videtur homini cuiuslibet beneficii vel officii reddere grates, quanto magis Deo gratiarum actiones agendae sunt? Qui omnia dedit, quae in hoc saeculo bona videntur, omnia daturus est bona, quae desiderari vel haberi in futuro saeculo possunt. Ubi ipse Deus erit omnia in omnibus, qui nunc singulis secundum  

<page 329>

mensuram ‘suae bonitatis distribuit. Tune erit omnis bonitas, omnis beatitudo, omnis sufficientia in omnibus. Ad huius vero summae beatitudinis et indeficientis gloriae post labores huius vitae felicitatem deus Iesus te pervenire faciat, domine desiderantissime et omni honore dignissime. Divitias tribuat veras tibic, David amate, Cum sanctis pariter Christus in arce poli.