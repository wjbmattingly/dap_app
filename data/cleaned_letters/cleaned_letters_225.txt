Solent ex abundanti caritatis fonte verba fluere dulcedinis; quia quoddam refrigerium est aestuantis in amore cordis sermonibus ostendere, quod mente maxime tenetur. Unde ego — privatae caritatis instinctu condictum amicitiae ius pietatis intuitu renovare cupiens — his litterulis vestrae sanctitati fidem meam in memoriam revocare yolui4, ne thesaurum memoriae longa oblivionis rubigine vilescat.

Maxime, quia filius noster Candidus?, vester fidelis famulus, plurima bonitatis insignia nobis de vestrae beatitudinis nomine narrare solet: vel quam libera voce in conventu publico veritatis testimonia protulisses; vel quam honestis moribus inter maiores minoresque personas tuae beatitudinis foret conversatio; etiam quam pia et relegiosa sedulitate ecclesiastica coleres officia; vel qualiter impias disceptationes odio haberes. Quae omnia certissimum est Deo placere. Et sancti Spiritus gratiam tuo pectori‘ abundanter influere demonstrant, et illam tuo corde ardescere flammam, quam ipsa veritas testatur se mittere in terram, ut arderet; quae nullis poterit fluminibus extingui.

Gaudens gaudebo de augmento honoris vestri et de sigillo sacerdotalis dignitatis, quod apostolica vobis superaddidit auctoritas?. Sed sciens scito, quod huius honoris claritas praedicationis poscit instantiam. Palleum sacerdotale diadema est; sicut regium diadema fulgor gemmarum ornat, ita fiducia praedicationis pallei ornare debet honorem. In hoe enim honorem suum habet, si portitor veritatis pracdicator exsistit. Memor esto sacerdotalis dignitatis linguam caelestis esse clavem imperii et clarissimam castrorum Christi tubam. Quapropter ne sileas, ne taceas, ne formides loqui; habens ubique operis tui itinerisque Christum socium et adiutorem. Nec enim fas est tam clari luminis, tam affluentis sapientiae lucernam sub modio abscondi, sed in honorem largitoris omnibus splendescere lumine veritatis, qui domum Dei ingrediuntur. Quia messis quidem multa est, operarii autem pauci. Sed quo rariores, eo instantiores, qui sunt,  

<page 369>

esse necesse est. ‘Exalta’, ait propheta, ‘sicut tuba vocem tuam’; aliusque: ‘Sit guttur tuum sicut aquila tuba super domum Dei’!. Multi occupant terram, sed querenti Christo fructum non adferent. Tua vero, vir venerande, sanctitas honoret ministerium tuum; praedica oportune, inportune, et ut trapazeta sapiens multiplica pecuniam Domini, ut denaria mercede dignus efficiaris.

Hoc opus, hoc etenim forsan te subtrahit igni;

Hoe opus, hoc etenim caelesti te inserit aulae, Hoe poeta’. Sed apostolica auctoritas hoc ubique ammonere probatur; hoc et ipsa veritas praecipit dicens: ‘Ite, docete omnes gentes’. Item psalmista beatum esse refert, ‘qui meditabitur in lege Domini die ac nocte’.

Plurima forte vestrae videtur prudentiae meam garrire inperitiam. Sed maiora opto vobis divinae pietatis gratiam spiritalis beatitudinis conferre munera; igitur ea fiducia has dictavi litterulas, quia sciebam vestram sanctitatem piae caritatis donis divitem esse et libenter sustinere verborum pondera, quae ex veri amoris fonte fluere noscuntur.

Sed hoc maxime supplici deprecor pectore, ut me, famulum vestrae sanctitatis, in sanctis orationibus commendatum habeas; eo magis, quod” adpropinquat dies retributionis. Nam me tacito pede curva senectus‘ festinare cogit ad praesentiam iudicis mei, Sed et viam itineris mei quasi latro rabidus continua febris obsidet; spolians me optatae salutis vestimentis, ut vix aliquod servitium in domo Dei explere valeam. Unde me maior conpulit necessitas ad famulorum Christi currere suffragium, ut me sanctis satagant adiuvare intercessionibus, ne anima mea tradatur inimicis domini mei Iesu Christi.

Tu vero, vir clarissime, cui est aetas florida et vividae virtus sapientiae et sancti honoris sublimitas, sacrae praedicationis floribus vias itineris tui replere memento; in omni loco vestigia tui adventus relinquens. Tuusque tecum, supplici deprecor voto, vadat Albinus in ore et in corde, quocumque eas. Qui te apud Sanctum Martinum sui pectoris portat in arca et orationibus iter tuum prosequitur; optans angelum Dei bonum tecum ire, ut cum prosperitate eas et cum gaudio feliciter revertaris ad nos.

Utere sorte tua’ feliciter, ut fruaris mercede tua aeternaliter. Via est haec vita. Beatus?, qui pratorum varietate non tenebitur in via, quominus festinet ad patriae pulchritudinem. Felix, qui sarcinam divitiarum in pauperum dividit solacia; sciens pauperum manus gazophilacium esse Christi, qui se testabitur in die magno accepisse quicquid minimis suis in hac erogabitur luce.