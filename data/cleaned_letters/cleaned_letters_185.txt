Plurimae sunt huius saeculi temptationes et multa pericula saeculum amantibus. Ecce quomodo recesserunt subito viri fortissimi?, qui terminos custodierunt, etiam et dilataverunt, christiani imperii. Non solum hoc damnum plangimus, sed maioris periculi signum timemus.

Unde, carissime pater, omni custodia serva te ipsum; et labora in domo Dei, ut proficiat tibi tuisque’ labor tuus in salutem aeternam. Nihil enim stabile in hoc mundo fieri poterit nisi caritas Christi et servitium illius. ‘Praeterit enim, apostolo dicente, figura huius mundi’, Solum illud remanet, quod pro Dei dilectione et in praeceptis illius peragimus. Erue te ipsum, quantum valeas, de periculis huius vitae. Sit guttur tuum tuba super domum Dei. Spiritalis belli signifer esto et dux in acie Christi; ut amplificetur tibi regnum in terra viventium et non habeas spem in hac  

<page 311>

terra morientium, sed ubi vita est aeterna, illic fiat omnibus horis intentio tua spes et desiderium tuum. Dic deo Christo: ‘Anima mea desideravit te in nocte, et spiritus meus in praecordiis vigilavit ad te’. Qui castra Christi custodiunt, vigilare debent et non dormire; quia vigilantibus et non desidia torpentibus perpetui regni promittitur gloria.

Saepius tibi scripsissem, si vel fama narrasset mihi, ubi te cartula mea invenire valuisset !,

Tamen scripta est in corde meo memoria nominis tui cum stilo caritatis; non penna peritura, sed permanente suavitate; saepius ingeminans ex intimo cordis affectu: ‘Quando erit illa dies, ut liceat mihi Aquilam amplectari? meum, et dulcibus amplexibus colla constringere patris venerandi’?. Videsne, qualis est caritas vera? quae nulla longinquitate terrarum dividi poterit, nulla oblivione deleri, sed magis magisque adcrescit.

Felix anima, quae‘ Deum diligit, soluta ab huius saeculi nexibus, ut proficiat in veritatis soliditate, et perveniat ad beatitudinis divinae visionem, ubi est tranquilla laetitia et sine ulla perturbatione vita perpetua, Ad quam felicitatem, pater sancte, me precibus tecum deducere satage, ut in Christo fruamur caritatis perpetuae dulcedine,

Saluta ex meo nomine omnes sanctae Dei ecclesiae filios, qui vobiscum Deo deserviunt; et scribe nomen meum in cordibus illorum piae petitionis affectu. Quorum nomina deus Christus in caelesti libro scribere iubeat, qui ait carissimis sui laboris sociis: ‘Gaudete, quia nomina vestra scripta sunt in caelis’.

Vivite omnes feliciter in Christi benedictione, dilectissimi fratres,