Dulcissima litterarum vestrarum lectione et suavissima prosperitatis vestrae legatione laetificatus, quasi inter febrium ardores refrigerium quoddam mihi advenisset; et canicularibus decoctus flammis‘, rore salutationis vestrae refocilatus, totus in spe roboratus, adsurgebam; audiens quod semper optavi”, legens in litteris quod semper desideravi: apostolicae auctoritatis> salutem, et constantiam relegionis sanctae in eo, quem confessorem Christi nominare et venerari omnibus Christi ecclesiis aequum arbitror.

Cuius praesentiam super omnes alios huius vitae viros desiderarem, si mei corpusculi valitudo’ me sineret perficere, quod maxima animi cupiditate diu desiderabam;  

<page 297>

in tantum, ut tuae vere fateor fidei: si talis meus potuisset apud huius auctoritatem profectus fieri ecclesiis Christi, qualis mea optat devotio, prae omnibus saeculi deliciis et honoribus eius praesentiae adstare proponerem; si flammas animi sui mitigare mihi indultum esset; et litteris sub eius sancti nominis auctoritate per diversas mundi regiones populos parrochias civitates et provincias hortari; et catholicae fidei rationes plurioribus exponere personis; et relegiosam admonitionem iuxta consuetudinem sanctorum patrum cartulis indicere currentibus.

Sed, ut video, meis hoc inpedientibus peccatis, fieri necdum poterit propter fragilitatem corpusculi, multis molestiarum sarcinulis’ subgravati. Insuper nec ille! aliquid mihi exinde mandavit, in cuius potestate iuxta seculi dignitatem hoc maxime fieri debuit. Per alios vero mihi firmiter hoc mandavit, ut fieri voluisset; per se autem nihil inde dixit.

Intellego quoque multos esse aemulatores eiusdem praedicti domni apostolici; deponere eum quaerentes subdola suggestione; crimina adulterii vel periurii illi inponere quaerentes; et tunc, sacramento gravissimi iurisiurandi ab his se purgaret criminibus, ordinantes?; sic consilio secreto suadentes, ut deponeret sine iuramento pontificatum et quietam in quolibet monasterio ageret vitam. Quod omnino fieri non debet, nec ille ipse consentire se quolibet sacramento constringere aut sedem suam amittere. Responderem pro eo, si ex latere eius stetissem: ‘Qui sine peccato est vestrum, primus in illum lapidem mittat’.

Memini me legisse quondam, si rite recordor, in canonibus beati Silvestri non minus septuaginta duobus testibus pontificem accusandum esse et iudicio praesentari ¢; et ut illorum talis vita esset, ut potuissent’ contra talem auctoritatem stare. Insuper et in aliis legebam canonibus apostolicam sedem iudicariam esse, non iudicandam. Haec omnia et multo plura his cogitavi per epistolas meas demandare illi propter eius catholicam caritatem, Quis potest immunis esse in ecclesia Christi pastor, si ille a malefactoribus deicitur, qui caput est ecclesiarum Christi? Suo Domino stabit, aut cadet; stabit vero, potens est enim Dominus statuere illum.

Tu vero — fili carissime, fili votorum meorum, fili ecclesiae Christi, in  ovili inter oves sanctas illius enutritus, ad quem omnium pastorum pastor tertio dixit: ‘Pasce oves meas’ — labora pro capitis tui salute, pro summi pastoris incolomitate,

pro sanctae sedis auctoritate, pro catholicae fidei integritate; ne lupinis morsibus pastorum pastor pateat.

Ego vero optime! vestrae pietatis devotionem lacrimis prosequor, orationibus adsequor, litterarum suffragiis consequor. Cautus esto cui commendes consilia tua; providus in responsis, verax in iudiciis, sollicitus discernere, quid cui conveniat.

Et noli oblivisci patrem senio, filium meritis, fratrem caritate’. Veniat, veniat enim dies, dum ei placuerit, qui omnes disposuit dies, quando liceat optatos amplexus patri et filio coniungere ct mutuis se ipsos exhortare! conlationibus.

    

<page 298>

180.

Quidam (Alcvinus?) Romam venire impeditus Leonem papam ut precibus pro se intercedat rogat. 7 799 Aug. Codd. Monae. 4650 (B) fol. 55'. 80; Salisburg. deperditus saec. IX, quem Frobenius adhibuits,

Edd. Frobenius IT, 448, Rockinger 3 Formelsammlungen (Quellen w. Brorter. cur bayer. Gesch. VIL, 169), Formulae ed. Zeumer p. 452 n. 60. — Migne CI, col. 1161.

EXIMIO ET ORTHODOXO, A DEO CORONATO, MAGNO VIRO, GEMMAE> SACERDOTUM, LEONT¢ SUMMO PRESULI, SEDE SUMMA AUREAQUE ROMANA CUM GLORIA ET OMNI HONESTATE FELICITER REGENTE ILLE VILISSIMUS OMNIUM SERVORUM DEI SERVUS.

Inmarcescibilis gloriae vestrae coronae beatitudinis salutem et gloriam deposcimus humiliterque, quasi coram sanctissimis pedibus vestris humo? prostratus, gloriam et gratiam vestram optamus et servitium sanctissimum vestrum obnixe prece deposcimus, quia, in quantum nobis vires electus Dei filius largire dignatus est, in vestro cupimus permanere servitio, sicut dignum et iustum est tali virof angelico Deique servo. Nos enim humillimi servuli vestri habemus dispositum orationis causa Domino adiuvante Romam pergere et pia osculas eius ostia salutare et ad sanctissimum Petri‘ sepulchrum calidis buccis oscula! in pavimento figere et veniam delictorum preteritorum indulgentiam rogare. Nunc vero scit sancta almitas vestra, quia propter longitudinem terrae nostrae et impedimentum paganorum, undique nostri pericula inminente, huc? ita, ut dispositum habemus, die proconsule habuimus, occurrere minime valuimus, sicut nobis magna necessitas fragilitatis nostrae expetit. Propterea vestram sanctam postulamus clementiam, ut pro nobis in eius beatissimam confessionem veniam rogare delictis4, ut per vestram intercessionem a vincula nostra constricta delicta’ absolutionem aliquantulum nobis pius Dominus largiri dignetur. Nos autem digni non sumus vestrum in aliquibus exercere servitium. Scimus a Deo et sancto Petro vobis retributionem et in hoc seculo et in futuro mercedem et gloriam adipisci. Alma trinitas et inseparabilis' unitas custodiat domnum Leonem summum sacerdotem nunc et semper et in aeternum, feliciter cum Dei gloria.