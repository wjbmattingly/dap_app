Memor pietatis vestrae, qua me gremio caritatis in communionem sanctae orationis vestrae suscipere dignati estis, placuit parvitati meae hanc veritatis vestrae sponsionem in memoriam revocare his litterulis; optans vobis bona Christo miserante aeterna, et per vestrae dilectionis intercessiones me ab aeternis erui tormentis; ut, dum yobis in die domini nostri Iesu Christi corona laudis reputabitur, mihi ab eodem iudice vel venia peccatorum tribuatur. Nec terrarum longinquitate  caritatis munificentia separari debet, quae semper praesens in servis Dei esse debet per eum, qui ait: ‘Ubi sunt duo vel tres congregati in nomine meo, ibi sum in medio eorum’. Quicquid in illo amicitiarum esse coepit, inviolabili firmitate permanere necesse est, quia qui perseveraverit usque in finem, hic salvus erit. Ideo permaneamus in caritatis fraternae soliditate; nihil aliud attendentes in ea nisi humilitatem et oboedientiam, et ut invicem sancto adiutorio unusquisque alterum adiuvet. Et dum omni personae summum est caritas, quanto magis famulis Christi, quorum vitae meritum totum” in caritatis et humilitatis et oboedientiae virtute constat. In quibus vestram sanctitatem cotidie proficere optamus; quia, quibus nihil secundum propositum regularis vitae cum saecularibus pompis et vanitatibus deliciaram commune est, totam vitam regulare constrictione perfectam4 esse decet.  

<page 445>

Recordamini, carissimi fratres, nobilissimos principii vestri patres et parentes, qui vos genuerunt in Christo, et nobilissimos magistros, quos habuistis in vestrae germanitatis congregatione. Horum doctrinis inhaerentes et horum exemplis viventes et horum statuta sequentes, illorum certissime consociati beatitudine in futuro saeculo eritis. Benedictus locus a Deo, qui tales meruit habere doctores; et benedicti, qui in eo loco illorum praecepta custodire satagunt.

Quid servis Dei, qui monachicae vitae voto se constrincxerunt, inanis vestimentorum pompa, quae nec saecularibus prodest et multum Deo servientibus obest? Quid conviviorum frequentia, quae animam a religione melioris vitae avertere solet? Quanta mala generet ebrietas, nemo est qui nesciat, qui curam suae animae habere contendit. Seniores adulescentulos bonis erudiant exemplis. Et pater, qui praeest, se sciat rationem redditurum de ovibus, quas recipit regendas. Unusquisque se ipsum consideret, et quomodo Deo placeat, quomodo salutem animae suae operetur? Sed vos specialiter, carissimi fratres, in servitio Dei permanere decet et in lectionis studio proficere, propter optimos parentes et praeclaros‘ magistros vestros. Quid vero librorum copia prodest, si non erunt legentes in eis et intellegentes eos? Quid laus parentum  proficit, si sectatores illorum non erunt praeceptorum post eos?

‘Vos vero filii estis sanctorum, vos nobile‘ genus ct regale sacerdotium, in ecclesia Christi nutriti. Nobilitatem vestram bonis moribus ostendite, quatenus plurimi vestris bonis exemplis erudiantur et, qui vos foris videat, a vobis discat, quomodo vivere debeat. Nam ex paucorum conversatione ab his, qui foris sunt, saepe illorum vita, qui intus sunt, nominatur. Dicit enim apostolus: ‘Quamdiu sum apostolus gentium, ministerium meum honorificabo’, Sic debet unusquisque suam personam vel suum propositum relegiosis ornare moribus, ut laudem cum hominibus habeat et vitam aeternam cum sanctis accipere mereatur.

Pro nobis intercedentem beatitudinem vestram Deus omnipotens custodiat et in omni bono proficere faciat, fratres carissimi.