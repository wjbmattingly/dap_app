Memor dilectionis et pietatis vestrae erga me, non potui nisi salutationis litteras vobis dirigere, ut sciatis meae fidei et caritatis in vos sinceritatem; desiderans vobis semper prospera coram Deo et coram hominibus evenire. Cuius prosperitatis quantum valemus fideles erimus cooperatores sive orationum instantia sive officio fraterni amoris; sicut dignum est domini mei David semper sobolem amare et bene cupiens esse ad omnes fideles ipsius. amen cordis mei devotio specialiter tendit in vos propter familiaritatem et pietatem, quam fecistis in nos. Quod vobis divina remunerare dignetur clementia.

Feliciter et prospere valete semper in sempiternum, carissimae filiae.