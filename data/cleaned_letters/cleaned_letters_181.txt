Quare frater ille vacuis venit manibus? In lingua portavit auribus ‘ave’, in manibus oculis nil attulit. Tu vero, qui sedes in bivio’, quare nihil certum demandasti illi, qui habitat in Maresa? Corvi volitantes per cacumina tectorum clamant , et columba in pavimentis nutrita ecclesiae tacet.

Cui crederem, si quid dixisset de aquila‘? qui, nuper Romanae arcis deserens cacumina, ut biberet Saxonici ruris fontes et videret leonem"!, cunctis dominantem animantibus et feris; vel quid merula nostra, volitans inter illos, gallo demandasset monastico', qui excitare solet fratres ad vigilias matutinas; ut per eum solitarius passer sciret in tecto, quae esset convenientia inter leonem' et aquilam'; et si juventus aquilae secundum prophetiam psalmigraphi renovata esset' in pristinam hilaritatem; et si nova surgerent tecta in palustribus perfidiae lustris'’; et si leo' ibices sequens Alpinos meditaret transire colles'%.

Passer' aures habet apertas. Sed, ut video, proverbialis in fabula lupus? gallo?! tulit vocem??; ne forte cantante illo apostolica negatio renovaretur in urbe antiquae potestatis, et sit error novissimus peior priori.

Quid peccavit caritas, quae ‘vale’ non vidit scriptum? dum perdices per campos currentes ad habitationem? galli audio venisse, Perfecta caritas foras mittit timorem. Quae fulgentibus oculorum pupillis omnia perspicit et claro pietatis intuitu certam salubris consilii semper inveniet regulam. Ut videtur, gallus?” versus est in cuculum,  

<page 300>

qui, aestivo cancri sidere sole ascendente, silere solet; dum nidifer passer omni aequaliter sidere in tectis tinnit fuliginosis?.

Qui modo mense Septembrio nidum revisere volat amatum‘, ut pullos, avidis hiantes rostris, pietatis pascat granulis; optans, ut quandoque super ripas piscosi fluminis galli7 vocem ‘vale’ resonare audiat et, qui se pennis excitare solet propriis ad matutinales melodias, passerem in pullorum medio exhortari veniat.

O quam dulcis caritatis vox, quam amabilia germanae dilectionis hortamenta in auribus cordis sonare solent. Noli manus claudere seminibus plenas; quia, qui frumentum abscondit, maledictus erit; et qui multiplicat, benedictionem recipiet. Quale erit iudicium, qui petenti negat quod nolenti ingerere debuit? -Quomodo crescit quae” non seminatur? Quae merces speranda est fructum non facienti? Vel quomodo fructus crescit, si semina non sparguntur? Beati, qui seminant super omnes aquas, inmittentes pedem bovis ecclesiastici ordinis et asini plebialis curiae: Et si mane primae aetatis non fecisti, vel modo vespere ultime canitiei? facias. Melius est dispensatorem esse panis perpetui, quam rusticae negotiationis divisorem. Quia quae seminat homo, haec et metet.

Ecce, quo me perduxit caritas. Mei oblitus, pelles caprarum ad sacrarium deferens Christi. Nam cor tuum Christi cognoscitur thesaurum, unde flumina aquae vivae fluere solent. Si modum excessi, ignoscat quae modum non habet, quae omnia sustinet. Trahe me tuis post te precibus, ut curramus simul ad bravium supernae vocationis. Virtus defecit, nisi fraterna consolatio sublevet lassum et erigat iacentem. Quid est, quod caritas non possit, dum in eo est, qui omnia potest? Noli neglegere fraternam salutem, Christus se ipsum pro peccatoribus tradidit; quid tu verba subtrahis exhortationis, cui ille sanguinem suum non negavit? Numquid aliquem peregrinum aestimare debes, dum omnes in Christo sunt cives? Caritas personas non miratur; saccos pertusos non habet, nec congregat densum lutum super se; sed est modesta, benigna, misericors, et clemens; in qua te custodiat, qui te in ovile congregavit illius, transferens de fluctibus feri maris, ut esses aries, cui nulla iniquitatis potestas resistere valuisset. Adiuva precantem, ut vineat in eo, qui vicit in te huius saeculi vanitates; qui voce consolatoria suis dixit discipulis: ‘Haec locutus sum vobis, ut in me pacem habeatis; in mundo pressuram habebitis, sed confidite, quia ego vici mundum’,

Christus Dei filius te victorem faciat et exaudiat in omni prece, karissime frater.