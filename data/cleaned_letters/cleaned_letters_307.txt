Sapientia? est, ut philosophi diffinierunt, divinaram humanarumque rerum scientia, Quam, excellentissime imperator, religiosissima vestrae humilitatis prudentia diligenter ab hominibus requirere adsuescit, ut omnium sensus proprio cordis thesauro infundat; quatenus de hoc abundantissimo divitiarum gazofilatio iuxta evangelicum scribam nova et vetera proferre valeat.

Quocirca cuiusdam sapientis Greci interrogationem, de precio salutis humanae‘, cui daretur, inquirentis, nostrae parvitatis ingenio dirigere studuistis; non, ut optime novi, ignorando, sed probando, quid nostrae parvitatis intellectus exinde sensisset vel a magistris didicisset. Quod precium cui daretur, sapiens ille praedictus a quibusdam catholicae eruditionis filiis in palatio inquirere dicitur et — ut visum est eius sapientiam audientibus — velle eum adstruere huius precii acceptricem esse mortem; putans redemptionem esse non posse, nisi forte esset, qui precium accepisset ab emptore‘atque aliquid sui iuris emptori pro precio tradidisset accepto; hoc ipsum quoque apostolicae auctoritatis sententia confirmare nisus, quia dictum est: ‘Regnavit mors ab Adam ad Moysen’.  

<page 467>

Ad cuius questionis profunditatem, ne quid temere dicam, sensibus patrum respondere ingrediar; adque eius obscuritatem si respondere velim>, magnitudine libri opus erit; tamen ita temperabo calamum, ut longioris epistolae modum non excedat.

Primo querendum esse video, de qua morte beatus apostolus testimonium protulisset: sive de diabolo, qui sepe mortis nomine designatur; vel de peccato, quod est mors animae; aut etiam de morte carnis, quae est poena peccati. Deinde de precio salutis nostrae, quicquid eius gratia nostro suggerit animo, qui pro nobis illud precium obtulit, dicemus.

De peccato quidem disputans, apostolus hoe subinfert testimonium dicens: ‘Regnavit mors ab Adam usque ad Moysen’. Si de morte carnis solummodo intellegendum putaret, utique dixisset: ‘Regnavit mors ab Adam usque in illum diem’, de quo alio loco idem ait: ‘Novissima inimica destruetur mors’. Quam adhuc in carne nostra regnare dolemus. Unde et ipse apostolus ait: ‘In hoc enim ingemescimus pregravati, quia nolumus expoliari, sed supervestiri, ut obsorbeatur hoc, quod mortale est, a vita’. Proinde aliud quoddam genus mortis his verbis apostolum significare putamus, quod regnasse dictum est ab Adam usque ad Moysen, id est usque ad ultima tempora legis et initium gratiae, quae hoc regnum mortis destruxit, Mors vero, de qua dicitur: ‘Regnavit mors ab Adam’, illa est sine dubio, de qua propheta ait: ‘Anima, que peccaverit, ipsa morietur’. Huius vero regnum mortis, gratia adveniente, destructum est, postquam Christi sanguis cirographum, quod peccata nostra scripserunt, delevit: adfigens illud cruci, interficiens inimicitias in semetipso, quae erant inter Deum et hominem.

Sed hoc mortis genus nullum habuit in Christi anima, redemptoris nostri, regnum. Quia numquam illa peccavit; ideo nec moriebatur. Si vero Christus peccatum non fecit, quod est mors animae, et caro eius, dampnato mortis aculeo, cum triumphi gloria surrexit de sepulchro, ‘cui mors ultra’, ut dicitur, ‘non dominabitur’; ubi est precium, quod mors sibi traditum esse gloriatur? Quare non tenuit, si iure emptionis accepit illud?

Nec statim consequens est, ut precium illi detur, a quo aliquid redemptum esse dicitur. Propheta enim precatus est Deum, ut se redimeret ab angustiis; nec tamen aliquid Deo, unde angustiis, quibus propheta angebatur, precii tradidisse dicendum est. Item dicitur in alio psalmo: ‘Dicant nunc,’ qui redempti sunt a Domino, quos redemit de manu inimici, de regionibus congregavit eos’; neque enim Deus omnipotens totiens? precium dedit gentibus vel regibus vel inimicis, quotiens populum suum redemit ab eis. Item in alio psalmo: ‘Et redemit nos de manu inimicorum nostrorum’. Si ad istoriam adtendas, nullum precium Aegyptiis dedit, quando Hebreos de manibus eorum sanguine mistici agni liberare dignatus est. Atque hic considerandum esse putamus, cui iste agnus in redemptionem populi Dei immolatus esset: Deo domino misericordissimo vel Pharaoni regi impiissimo? vel quos sanguis illius superliminaribus inlitus defendisset ab angelo percutiente? Numquid carcer propriam habet in puniendos per se potestatem? aut aliquis carceri dat precium redimendi vinctos ex eo? aut gladio, ultori scelerum, munera non nocendi‘, et non magis iudici, qui habet potestatem ligare vel solvere, occidere et vivificare?

Si igitur propter nomen redemptionis — quod sancta solet scriptura saepius pro nostra ponere liberatione — vult ille sapiens necessariam esse in salute nostra venditionem atque emptionem cum morte, diceret#, ubi prior emptio esset; ut ex ea priore secunda reemptio — ut ille interpretatur — iuste dici valeat. Quod vero dicimus recreatio vel  

<page 468>

reformatio, ideo dicimus, quia fuit prima creatio et formatio, quando homines creati sunt atque formati. Nullatenus ita intellegi potest redemptio, quasi quedam esset emptio ante.

Nee etiam hoc, quod dicitur redemptio, ad emptionem tantum pertinet, quantum ad liberationem, sicut superius ostendimus. Quod et ipsius Domini verbis probari potest, ubi ait: ‘Filius hominis non venit ministrari, sed ministrare, et dare animam suam redemptionem pro multis’.

Quis audet dicere animam illam sanctam, inmaculatam, segregatam ab omni peccato, morti datam esse? Magis videamus, cui hec in redemptionem nostram daretur. Refert beatus Lucas evangelista deum Iesum in cruce clamasse: ‘Pater, in manus tuas commendo spiritum meum’; ‘et hee dicens expiravit’. Spiritus et anima diversa sunt nomina; sed his testimoniis Domini una esse res agnoscitur. Non igitur aliqua necessitate coactus, sed propria voluntate, tradidit, dum voluit, spiritum. Sive animam sive spiritum dicamus, Patri commendavit et tradidit in redemptionem nostram; sicut ante praedixit, ubi ait: ‘Potestatem habeo ponendi animam meam, et potestatem habeo iterum sumendi eam’. Animam vero suam Christus pro nobis posuit; et quando voluit, posuit; et quando posuit, Patri commendavit; et iterum, quando voluit, sumpsit eam. Ponere ergo animam, mori est. Caro posuit animam, et caro iterum sumpsit eam potestate inhabitantis verbi Dei in ea. Quod hic dicit: ‘Potestatem habeo ponendi animam meam’; ubi dictum est: ‘Inclinato capite tradidit spiritum’, qui spiritus anima est. Quam posuit Christus, dum voluit. In se enim potestas erat, non in morte: quando poneret animam, quando iterum sumeret eam. Quid vero in redemptore nostro mors potestatis habuit, dum omnia propria voluntate perfecit, quae nostre salutis causa communi cum patria? voluntate gerere disposuit? Igitur ut de dormientis Adam latere Eva, quae interpretatur vita’, formata est, sic de Christi latere, dormientis in cruce, prolatum est ecclesiae precium. Unde et ipse per prophetam: ‘Ego dormivi’, inquit, ‘et somnium coepi, et resurrexi, quoniam Dominus suscepit me’.

Nisi forte quislibet audeat dicere, quod sanguis Christi, qui effusus est lancea militis, in terra morte remansisset quasi precium, audiat, quid beatus Augustinus‘ in libro quarto pulcherrimi operis de sancta Trinitate sentiat. Dicit enim post congruam de morte Christi disputationem ?: ‘Et unus ex discipulis, etiam cicatrices eius contrectans, exclamavit dicens: Dominus meus et Deus meus’. Et cum illius carnis tota integritas appareret, demonstratum est in ea, quod suos exortans dixerat: ‘Capillus capitis vestri non peribit’, Verum si capilli sanctorum non pereunt, quanto magis nec sanguis Christi? Similiter beatus Fulgentius de tota humanitate corporis Christi ascendentis in caelum testimonium tale in libro de fide christiana proferens: ‘Postea’, inquit, ‘quam posuit animam et resumpsisset, secundum totam humanitatem suam in caelum ascendit, et in dextera Dei sedisset’. Redemit enim nos diversas sustinens iniurias et passiones; vincula passus, alapis caesus, flagellis verberatus est. Redemit utique sanguinem passione. Ad postremum redemit nos, miracula resurrectionis ostendens‘, sicut dicit apostolus, cuncta conplectens: ‘Magno precio redempti estis’.

Quis vero illud accepisset tam potens precium, audiamus quid Cassiodorus!, eximius interpres psalmorum, dixisset de eo versu: ‘Redemptionem misit Dominus

   

    

<page 469>

populo suo’, ‘Convenienter enim’, ait}, ‘dicitur redemptionem misit, quoniam hoe videbantur indigere captivi. Sed tale precium fuit, quod non tirannus sumeret, sed ille qui absolyebatur acciperet. Lucratus est captivus redemptionem suam; et ipse. est magis inde ditatus, qui tenebatur obnoxius’, et tirannus damnatus, qui tenebat eum.

Sed querendum est diligentius atque merito intuitu inspiciendum, an iustius dicatur mortem a salvatore nostro suscepisse precium, an ipsam mortem precium esse redemptionis nostrae. Audiamus, quid beatus Augustinus indicat in libro quarto de sancta Trinitate, ubi plurima disputabat de poenali et iustissima miseriae nostrae et non debita domini nostri Iesu Christi morte. ‘Ad mortem’, inquit, ‘per peccatum venimus, et ille per iustitiam; et ideo, cum sit mors nostra paena peccati, mors illius facta est hostia pro peccatis’. Similiter alio capitulo eiusdem libri de morte Christi ita dicit: ‘Neque enim cuiusquam iure potestatis exutus est carnaliter, sed ipse se exuit. Nam qui possit non mori si nollet, procul dubio quia voluit mortuus est; et ideo principatus et potestates exemplavit, fiducialiter triumphans eas” in semetipso. Morte sua quippe uno verissimo sacrificio pro nobis oblato’ et cetera, que mirabiliter prosequitur de eadem re. Item post pauca, in eo capitulo, cui talem proposuit titulum: ‘De sacrificio perfecto et vero, quod ipse pro nobis salvator effectus est’, lucidissime ostendit, qui esset sacerdos et quod sacrificium pro quibus vel a quo oblatum esset. Ait enim‘: ‘Quis ergo tam iustus et sanctus sacerdos, quam unicus Dei filius, qui non opus haberet per sacrificium sua purgare peccata, nec originalia, nec humana vita quae adduntur? Et quid tam congruenter ab hominibus sumeretur, quod pro eis offerretur, quam humana caro? Et quid tam aptum immolationi, quam caro mortalis?’ Et paulo post: ‘Quid tam grate offerri et suscipi possit, quam caro sacrificii nostri corpus effectum sacerdotis nostri; et quoniam quatuor considerantur in omni sacrificio — cui offeratur, a quo offeratur, quid offeratur, pro quibus offeratur — idem ipse unus verusque mediator per sacrificium pacis reconcilians nos Deo, unum cum illo foret, cui offerebat, unum in se faceret, pro quibus offerebat, unus ipse esset, qui offerebat et quod offerebat’. Nonne perspicuum est, his verbis beati Augustini bene intellectis, cui hoe sacrificium obtulit? Nisi forte quis audeat dicere aliud esse sacrificium, quod Deo patri oblatum est, aliud precium, quo redempti sumus. In omnibus iniuriis, obprobriis, ac passionibus, quas unicus Dei filius sustinuit pro nobis, quid gestum est, nisi oblacio pro peccatis nostris, nisi precium redemptionis nostrae?

Et superfluum videtur quaerere, quis hanc oblationem vel hoe precium accepisset, dum beatus Paulus, in tertium raptus caelum, tale de eo, qui est sacerdos et hostia, precium et oblacio, proferre testimonium non timuit, ‘qui semetipsum’, dicens, ‘pro nobis obtulit sacrificium Deo in odorem suavitatis’. Et quod vita venerit ad mortem, testatur idem Augustinus‘ in quinquagesimi octavi psalmi tractatu5: ‘Quid autem fecerunt’, inquit, ‘in Christo? Non vitam, sed mortem occiderunt. Extincta quippe morte, vita resurrexit’. Ipse vero salvator noster, in quantum medicina est et salus, nobis datus est, sicut dicitur a propheta: ‘Filius datus est nobis, et factus est principatus eius super humerum eius’. Scilicet Isaac crucem portavit in humeris ad immolationem sui. Idem sacerdos et sacrificium Deo patri a semetipso oblatus pro salute nostra in odorem suavitatis. De quo propheta Dominum iurasse dicit: ‘Tu es sacerdos in aeternum secundum ordinem Melchisedech’. Quod testimonium beatus Cyprianus doctor  

<page 470>

egregius et martir gloriosus ita intellegi voluit'. ‘Nam quis magis’, inquit, ‘sacerdos Dei summi quam dominus noster Iesus Christus, qui sacrificium Deo patri obtulit, et obtulit hoc idem, quod Melchisedech obtulerat, id est panem et vinum, suum scilicet corpus et sanguinem’, Pro nobis obtulit, ut nos eo redimeret sacrificio. Utrumque, et pro nobis obtulit hoc sacrificium, et nobis dedit in memoriale sempiternum, sicut in evangelio legitur: ‘Et accepto pane’, inquit evangelista, ‘gratias egit et fregit, et dedit eis dicens: Hoc est corpus meum, quod pro vobis datur; hoc facite in meam commemorationem. Similiter et calicem, postquam cenavit, dicens: Hic est ealix novi testamenti in sanguine meo, quod pro vobis fundetur’, Idem itaque victor et victima; et ideo victor quia victima. Idem itaque sacerdos et sacrificium; et ideo sacerdos quia sacrificium. In ea quippe natura sacerdos, qua sacrificium, excelsior caelis factus, semper vivus interpellans se” pro suis. Idem ipse potens cum Deo patre et Spiritu sancto vitam [dare] credentibus in se. Idem Deo et vivo unigenitus Dei filius, dominus noster Iesus Christus, cuius laus et gloria in saecula sempiterna. In Patris et Nati, Paracliti et nomine magno Sit tibi prosperitas gloria vita salus. O mi duleis amor, David, in secla valeto; Sit laus lux virtus Christus ubique tibi.

Fortassis Atheniensis sophista ex academica‘ scola huiusmodi protulit questionem. Cum quo Platonicis ‘paulisper liceat argumentis verba conserere.. Porro beatum Paulum legimus cum Stoicis disputare, ut eorum eos disciplinis ab errore in viam veritatis transduceret. Nam et populus Dei, redimendus‘ a servitute durissima, Egyptiacis ditatus diviciis, ducem a Deo directum sequutus; ex quibus in tabernaculi aedificationem plurima Deo dona obtulit. Cur non, tam praeclaris eruditus exemplis, dialecticos illi questionario proponimus syllogismos"? ut, suorum sauciatus armis, in catholici exercitus libens castra recurrat.

Die, rogo, dic, doctor prudentissime, utrumne mors sit substantia? quatenus videamus, si digne dici debeat tantum eam suscepisse’ praemium. Igitur, si mors substantia est, creatura Dei est; quia nulla est substantia, nisi aut ipse sit aut a se creata. Si vero a Deo creata mors est, inter opera sex dierum eam esse creatam nemini dubitare licet; quia ipse creator, ut sancta refert historia, sexto die consummavit opera sua et in septimo requievit ab omnibus operibus suis. Si igitur inter illos sex dies mors creata esse non invenitur, utique creatura non est; et si creatura non est, ergo nec aliquid substantia. Nee plane, quicquid nomine mortis significari videtur, prius fuit, quam homo peccasset; quae est originalis peccati poena, [nec'] inter originales creaturas condita, atque ideo nec recte creatura dici posse probatur.

Si vero hac dialectica praefatus magister ratione credendum non estimet mortem non esse creatam, Dei vel sanctae scripturae testimonio credat, quae dicit, ut legitur: ‘Dominus mortem non fecit’. Igitur si Dominus eam non fecit, utique, ut diximus, nec creatura est. Nec aliud videtur esse mortem nisi absentiam [vitae]; quia ubi vita” a vivente recedet, ibi erit illud, quod mors dicitur; sicut tenebre nil aliud sunt nisi absentia lucis.

At si mors creatura non est — ut vere divinarum testimonio? litterarum vel argumentorum rationabili necessitate probatum est — quomodo accipere potuit precium omnibus creaturis excellentius? Quicquid in domini salvatoris nostri passione diabolica  

<page 471>

invidia vel Iudaica perfidia gestum esse legitur, hoc totum fuit divine pietatis dispensatio, usa eorum malitia> in sue bonitatis effectum nostraeque salutis profectum. Ac quicquid diabulus per eorum carnificas manus suos gessisse putavit, hoc totum illus, qui passus est, voluntaria fuit permissio vel dispositio, non mortalis dominatio necessitatis. Et mirum, quomodo morti dare precium putaretur, qui morti nihil debuit? Nec mors, sicut dictum est, substantia est, ut tale precium iure exposcere potuisset.