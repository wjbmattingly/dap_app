Memor dulcissime dilectionis vestre, viri fratres et patres, etiam et honorabiles in Christo domini; desiderans longeva prosperitate patriam divinam nobis conservare misericordiam, quam gratuita largitate per suam nobis olim contulit gratiam; idcirco sepius vos, karissimi commilitones, vel presens, si Deus annuerit, verbis vel absens spiritu inspirante divino scriptis ammonere non cesso, et que ad sospitatem patriae terrene atque4 ad beatitudinem perpetuae pertinere noscuntur sepius iterando, quasi civibus eiusdem patrie, auribus ingerere vestris; ut multoties audita mentibus inolescant ad salutem. Quae est enim karitas in amicum, si utilia tacet amico? Cui debet homo fidem, si non patrie? Cui prosperitatem, si non civibus? Duplici enim germanitate concives sumus: unius civitatis in Christo, id est matris ecclesiae filii, et unius patriae indigene. Ideo vestra non horrescat humanitas benigne accipere, quod mea offerre pro salute patrie studet devotio. Nec culpas vobis invehere me arbitramini; sed poenas amoyere velle intellegite.

Ecce trecentis et quinquaginta ferme annis‘', quod nos nostrique patres huius pulcherrime patrie incole fuimus, et numquam talis terror prius apparuit in Brittannia, veluti modo a pagana gente perpessi sumus, nec eiusmodi navigium fieri posse putabatur. Ecce ecclesia! sancti Cudberhti? sacerdotum Deisanguine aspersa, omnibus spoliata! ornamentis, locus cunctis in Brittannia venerabilior, paganis gentibus datur  

<page 043>

ad depredandum'. Et ubi primum post discessum sancti Paulini? ab Euboracia christiana religio in nostra gente sumpsit initium‘, ibi miserie et calamitatis coepit exordium’. Quis hoc non timet? quis hoc quasi captam patriam non plangit? Vineam electam vulpes depredarunt, hereditas Domini data est populo non suo. Et ubi laus Domini, ibi ludus gentium. Festivitas sancta versa est in luctum.

Attentius considerate, fratres, et diligentissime perspicite, ne forte hoc inconsuetum et inauditum malum aliqua inauditi mali consuetudine promereretur. Non dico, quod fornicationis peccata prius non essent in populo. Sed a diebus Aelfwaldi regis fornicationes adulteria et incestus inundaverunt super terram, ita ut absque omni verecundia etiam et in ancillis Deo dicatis hec peccata perpetrabantur’. Quid dicam de avaritia rapinis et’ violentis iudiciis? dum luce clarius constat, quantum ubique hec crimina succreverunt et populus testatur spoliatus. Qui sanctas legit scripturas et veteres revolvit historias et seculi considerat eventum, inveniet pro huiusmodi peccatis reges regna et populos patriam perdidisse. Et dum aliena potentes iniuste rapuerunt, propria iuste perdiderunt.

Signa enim huius miserie precesserunt, alia per res inconsuetas, alia per mores insolitos. Quid significat pluvia sanguinis, qui‘ quadragessimali tempore Euboraca civitate, in ecclesia beati Petri principis apostolorum, que caput est totius regni, vidimus de borealibus domus sereno aere de summitate minaciter cadere tecti? Nonne potest putari a borealibus poenas sanguinis venire' super populum? quod in hoe facto nuper ingruente super domum Dei incepisse videri potest.

Considerate habitum, tonsuram, et mores principum et populi! Iuxuriosos. Ecce tonsura, quam in barbis et in capillis paganis adsimilari voluistis. Nonne illorum terror inminet, quorum tonsuram habere voluistis? Quid quoque inmoderatus vestimentorum usus ultra humane necessitatem nature, ultra antecessorum nostrorum consuetudinem? Haec superfluitas principum paupertas est populi. Tales consuetudines olim populo Dei nocuerunt et eum paganis gentibus dederunt in obprobrium, dicente propheta: ‘Ve vobis, qui vendidistis pauperem pro calciamentis’, id est animas hominum pro ornamentis pedum. Alii inormitate vestium laborant, alii frigore pereunt; alii  

<page 044>

deliciis et epulis ut purpuratus dives inundant et Lazarus ante ianuam fame moritur. ‘Ubi est fraterna karitas? ubi misericordia, quam in miseros habere ammonetur? Satietas divitis esuries est pauperis, Timenda est illa dominica sententia: ‘Iudicium absque misericordia illi est, qui non facit misericordiam’. Item beato Petro apostolo dicente legimus: ‘Tempus est, ut iudicium incipiat a domo Dei’.

Ecce iudicium a domo Dei', in qua tanta luminaria totius Brittanniae requiescuni, cum magno ingruit terrore. Quid de aliis estimandum est locis, dum huic sanctissimo loco iudicium non pepercit divinum? Non arbitror illorum hoc esse, qui in eo habitant loco, tantummodo peccatum.

Utinam et? illorum correptio aliorum sit emendatio, Et quod pauci perpessi sunt, plurimi pertimescant et unusquisque dicat in corde suo gemens et tremebundus: ‘Si tanti viri et tam sancti patres suam habitationem et requiei suae loca non defenderunt, quis mea defendet?’? Defendite patriam precibus assiduis ad Deum, iustitiae et misericordiae operibus ad homines. Sit vobis moderatus usus in vestimentis et cibo. Nichi melius patriam defendit quam principum equitas et pietas et servorum Dei intercessiones. Mementote, quod Ezechias rex iustus et pius una prece impetravit a Deo, ut hostium centum octoginta quinque milia una nocte perimerentur ab angelo , Similiter idem ipse mortem inminentem sibi lacrimis profusis avertit et quindecim annos vite suae hac prece superaddi promeruit a Deo.

Mores enim honestos habete Deo placabiles et hominibus laudabiles. Estote rectores populi, non raptores; pastores, non predatores, Deo dante honores accepistis: adtendite observationem mandatorum eius, ut eum habeatis servatorem, quem habuistis largitorem. Oboedite sacerdotibus Dei. Illi enim habent rationem reddere Deo, quomodo vos ammoneant; et vos, quomodo oboediatis illis. Sit una pax et karitas inter vos. Illi intercessores pro vobis, vos defensores pro illis. Super omnia autem karitatem Dei habete in cordibus vestris, et eandem caritatem in observatione mandatorum eius ostendite. Amate eum ut patrem, ut ille vos defendat quasi filios. Volentes nolentes illum habebitis iudicem, Adtendite bonis operibus, ut propitium eum habeatis vobis. Preterit enim figura huius mundi; et omnia kaduca sunt, que hic videntur vel habentur. Hoe solum de suo labore potest homo secum adferre, quod in elemosinis vel bonis operibus gerit. Omnes oportet nos stare ante tribunal Christi, ut ostendat unusquisque omnia, que gessit, sive bonum sive malum. Cavete tormenta gehenne, dum vitari possunt; et adquirite vobis regnum Dei et eternam beatitudinem cum Christo et sanctis eius in secula sempiterna.

Deus vos et in hoc terreno regno felices efficiat et eternam vyobis concedat cum sanctis suis patriam, domini patres fratres et filii karissimi.