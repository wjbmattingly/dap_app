Memor laudabilis fidei vestrae et condicte inter nos dudum amicitiae, [has] vestrae diregere studui literulas commonitorias placiti nostri et salutis nostrae, quia procul iam‘ corporalis presentiae dulcedinem et familiaritatem alloquii¢ habere inter nos propter longinquitatem viae et fluctuantibus pelagi tempestatibus! (destitimus].

Multa tibi evenire audivi, quae quidem sine magno dolore animus tuus non patiebatur. Nec tibi solummodo specialis tribulatio mentis fuit, sed etiam totius regni tui, cui consiliarius ex sapientia tibi a Deo data esse debes; ut! etiam genti  

<page 179>

nostrae 1 maxima pro malorum hominum infidelitate incommoda acciderunt. Quapropter tibi est cum Dei adiutorio magno consilio et prudenti provisione considerandum, quid non tibi tantummodo, sed etiam omnibus Anglorum populis prodesse possit.

Nam tempora tribulationis sunt ubique in terra nostra?, fide recedente, veritate non fante, malicia crescente et arrogantia inter miserias se addente. Nec enim priorum patrum vel in vestimentis vel in conviviis vel in moribus honestatis sufficit vestigia sequi. Sed qui stultior est omnibus, novum quid excogitans et humanae naturae ineptum et Deo odibile, hoc maxime totus paene mox populus exsequi satagit.

Nec mirum, haec te mala vidente, si animus tuus perturbatus continuo dolore tabescat. Tamen erige spem tuam in Deum, qui te multis honoribus‘ usque in hune diem perduxit. Et dum proficere possis regno populis et gentibus Anglorum sapienti consilio, nullatenus reor tibi fas esse talentum tuum terra abscondere vel lumen scientiae sub modio celare. amen diligenti consideratione compone elimosinas orationesque tuas per loca tibi a Deo donata; ut in utroque fructum habeas et compassione fraterna et intercessione aecclesiastica.

Non enim ill. nobilissimus iuvenis ex suis peccatis, ut reor, mortuus est‘; sed etiam paterni sanguinis ultio in filium usque redundavit. Nam, sicut scis optime, quam! multum sanguinis effudit pater eius, ut filio regnum confirmaret. Sed hoe confirmatio non fuit regni, sed destructio. Plus sapiens errat quam? stultus, non respiciens ad altissimi Dei pietatem, quatenus ille, qui ei ex prece sanctorum filium condonavit, illum quoque ex pietatis operibus conservaret.

Ideo diligentius admone regem vestrum’ vel etiam nostre patrie [potentiores], ut se apud divinam contineant pietatem, adulteria devitantes; nec despiciant uxores priores propter adulteria feminarum nobilium; sed sub timore Dei vel proprias habere vel etiam se cum? consensu in castitate continentes?, Timeo, quod Ardwulfus rex noster cito regnum perdere habeat propter contumeliam, quam in Deum gerit, propriam dimittens uxorem, publice se socians concubinae, ut fertur. Hoc sibi praecaveat carissimus rex vester', quatenus illum divina adsequatur clementia et protectio, et longevam prosperitatem sibi suaeque concedat genti. 7

Videtur ex parte felicitatem Anglorum prope esse finitam', nisi forte per preces assiduas et mores honestos" et humilitatem vitae’ et castitatem conversationis et fidei observationem” a Deo mereantur patriam obtinere, quam Deus gratuito munere parentibus nostris concessit. Bonum est tibi in his morare consiliis, si sit qui tibi  

<page 180>

obtemperare velit. Sin autem, vel tuam corrige vitam et ad Dei servitium te citius converte, quatenus tuam animam salvam facies, si multorum propter peccata populi nequies. Sit enim in te exemplum totius honestatis et moderationis et sobrietatis et morum nobilitatis, ut, qui te videant vel audiant, semper roborentur in bono opere et in salutis animae suae observatione confirmentur. Parvum tibi restat huius vitae tempus; tantum labora, ut aeternos dies beatos habeas cum Christo et sanctis eius in saecula sempiterna.

Vos quoque omnem gentem Merciorum admoneatis, ut mores bonos et modestos et castos diligenter observent, quos beatae memoriae Offa illis instituit!; ut habeant benedictionem a domino Deo suo et regni firmitatem et fortitudinem contra hostes suos. Et ut episcopi et servi Dei serviant Christo in honestate et modestia; et in sanctae religionis pietate praedicent populo; et in bono ostendant exempla; ut sint digni exaudiri a domino Deo omnipotenti pro populo suo in orationibus sanctis. Et potentes laicos rogate, ut iusta iudicia faciant in populo et casta coniugia; et ut fideles sint ad dominum suum, et unanimes et concordes inter se ipsos.

Nam nostrum? regnum, id est Nordanhymbrorum, pene periit propter dissensiones intestinas et fallaces iurationes. Nec mihi videtur adhuc esse finem? illorum malitiae.

Vos vero servate vosmetipsos, ne talia accidant, sicut iam illis videtis evenisse. Sed dominum Deum diligite et eius mandata servate, ut sit benedictio illius super vos; et protectores sitis patrie, quam dominus Deus dedit patribus nostris. Plurima vobis propter dilectionem patriae habui scribere, sed ea sapientiae pauca sufficiunt.

Saluta dominum regem ex yerbis meis pacifice, si fieri possit; et suade ei Deo placere et bonis moribus se ornare; et‘ sibi ex regno terreno gloriam aeterni regni parare studeat. Vivite felices et valete in Christo carissimi amici.