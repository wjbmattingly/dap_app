Litteris dilectionis vestrae acceptis et dulcissimis cum gratiarum actione muneribus, valde laetatus sum in fide et caritate vestra. Auditisque tribulationibus, quas non solum vestra innocentia patitur, verum etiam pene omnis servorum Dei multitudo. Quia reges vobiscum tyranni facti sunt, non rectores; nec ut olim reges a regendo §, sed a rapiendo dicuntur. Sed forti animo esto — ‘multae sunt enim tribulationes iustorum’ clamat psalmista — ut consequi valeas quod sequitur: ‘sed de his omnibus liberabit? eos Dominus’. Et Dominus in evangelio: ‘Tradet frater fratrem in mortem’ et cetera; ‘sed in patientia vestra possidebitis animas vestras’. Aurum non splendescit, nisi igne probetur. Job lateret occultus, nisi tribulationibus probaretur; de quo Iacobus apostolus, dum nos ad patientiam hortaretur, ait: ‘Iob audistis et finem Domini vidistis’. ‘Tribulatio patientiam operatur’, ut ait apostolus, ‘patientia autem probationem, probatio vero spem’. Qualem spem? nisi perpetuae beatitudinis. Si margaritam invenisti pretiosam, venditis omnibus eme illam; teneas nec dimittas eam. Saeculumf hoc in maligno’ positum. Sunt homines se ipsos amantes, evangelio Christi non oboedientes. Unusquisque viam voluntatis suae graditur, non sequens eum, qui ait: ‘Ego sum lux mundi; qui sequitur me, non ambulat in tenebris, sed habebit lumen vitae’; item: ‘Qui vult post me venire, abneget semetipsum, tollat crucem suam et sequatur me’. Crux tollitur, dum per patientiam tribulatio vincitur. Nemo miles coronabitur, nisi qui legitime certat. Legitime certare est virginis', ut  

<page 459>

sit sancta corpore et anima et sit digna deo Christo sponsa; cantans cotidie: ‘Dilectus meus mihi? et ego illi, qui pascitur inter lilia’, id est candorem virginitatis. Memor esto virgines esse prudentes, esse et fatuas, Si antiquus hostis in te ipsa, id est in corpore tuo, temptationis locum non invenit, omnino exterius quaerit‘, quomodo animi fortitudinem enervare valeat. Cui forti animo resistendum est. ‘Non sunt enim’, ait doctor egregius, ‘condignae passiones huius temporis ad superventuram gloriam, quae revelabitur in nobis’; dum revelata facie videbitur Deus deorum in Sion. Et virgo, quocumque ierit, agnus sequitur eam. O nimium? felix, cui nec felicior ullus',

quae, beata‘ Dei genetrice ducente, omnia secreta caelestis regni intrare merebitur penetralia.

Non nocet multum, quod iter? perficere non valuisti, quod coepisti, Deo aliquid melius providente tibi. Expende in pauperum solacia, quod in tanti iteneris viaticum tibi praeparasti. Da quod habes, ut accipere merearis quod optas!.

Habeto eius pleniter in corde caritatem, quem defensorem tibi petis in tribulatione. Non est diabolo facilis vastatio domicilii, in quo est habitatio Christi; a cuius latere cadent mille et decem milia a dextris ecius. [lum habeas, opto, consolatorem in omni tribulatione tua, quem habebis remuneratorem totius patientiae” tuae. Respice in eum, qui ait: ‘Confidite, ego vici mundum’. Illius te aeterna potestas in omni tribulatione vincere faciat et palmam perpetuae beatitudinis accipere concedat, qui ait: ‘Dabo ei mannam? absconditum, quem nullus novit, nisi qui acceperit’.

Valeto in omni virtute et sapientia florens, carissima filia.