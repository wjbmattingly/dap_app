Anno priore' per Angilberctum, filium eruditionis nostrae, virum prudentem et omnibus amicis fidelem et sanctae Dei ecclesiae profectui valde devotum, vestrae beatissimae paternitatis familiaritatem depraecatus sum, quatenus me quasi filium proprium intra gremium benedictionis apostolicae colligeres. Qui revertens valde a vestrae auctoritatis almivola pietate hance meam petitionem benignissime susceptam asseruit, Unde ego totus gaudio delibutus, totus laetitia affectus, felicem me tantae paternitatis communione arbitratus sum.

At nunc, veridicae promissionis vestrae fiducia animatus, his parvitatis meae litterulis vestram appellare sanctitatem nominisque nostri in spiritalibus sanctissimi cordis vestri tabulis renovare memoriam, ne inter excellentiores vilescat personas, si saepius oculis non ostendatur in carta. Merces est pastoris multiplicatio gregis. En ego, morbidum peccatis pecus, ad tuas, beatissime pastor, recurro consolationes; obsecrans, uti me intercessione tua apud eum adiuves, qui me sanguine suo liberavit. ‘Multum enim’ iuxta Iacobum apostolum ‘valet depraecatio iusti’. gitar ad unam praecem ter quinos Deus regi superaddidit annos,

Sed et pro his missis — qui de patria mea‘ venerunt et civitate mea , more canonico atque apostolico beati Gregorii praedicatoris nostri praecepto sacri pallei depraecari dignitatem — humiliter vestrae pietatis excellentiam obsecro, ut benigne ecclesiasticae necessitatis accipias postulationes. Quia valde illis in partibus sacri pallei auctoritas necessaria est ad opprimendam inproborum perversitatem et sanctae ecclesiae auctoritatem conservandam. Idcirco, pater sanctissime et pastor optime, tuae paternitatis miserere filiis, et multiplica gregem tibi a deo Christo commissum; quatenus cum multiplici laboris tui fructu gloriosus appareas in conspectu domini nostri Iesu Christi.