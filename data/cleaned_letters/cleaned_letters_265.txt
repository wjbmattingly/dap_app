Acceptis vestrae caritatis muneribus omni auro amabilioribus, et apicibus omni favo dulcioribus, in quibus lectum erat de angustia mentis vestrae pro servitio saeculari adversus sanctitatis vestrae dignitatem, ita ut non liceat melioribus instare officiis, nec animarum gregis Christi lucris inservire. Vestra cogitet, obsecro, beatitudo, quis umquam sanctorum hoc saeculum sine temptatione transigeret. ‘Solus’, ut ait beatus  

<page 423>

Hieronimus in quadam epistola', ‘Salomon semper in deliciis, et ideo forte peccavit’. Exhortans nos ad patientiam beatus apostolus ait: ‘Iob audistis, et finem Domini vidistis’. Et ipse Dominus in evangelio inquit: ‘In patientia vestra possidebitis animas vestras’. Recurramus ad Christum tota intentione, assiduis precibus, qui est unicum de omni tribulatione refugium. Sicut psalmista praecipit: ‘Iacta in Deum curam tuam, et ipse te enutriet’. Dicamus Deo cum propheta: ‘Esto mihi in Deum protectorem et in locum munitum, ut salvum me facias’. Deus est, in cuius manu cor regis, et quocumque voluerit, vertet illud. Qui numquam deserit sperantes in se, qui ait vera promissione et fortissimo solacio: ‘Omnis enim, qui petit, accipit, et qui quaerit, invenit, et pulsanti aperietur’; et cetera, quae in eodem loco profunde satis de spe accipiendae petitionis effectus disputat, et exemplis confirmat.

Ab initio mundi, vel etiam nascentis ecclesiae semper Deo servientes tribulationibus fatigati sunt. Si legeris in divinis libris saeculi eventum, etiam hoc, quod dico, verum probabis: vel exterius famulos Dei apertam pati persecutionem, vel interius in pace ecclesiae clandestinis affici incommodis. Contra haec omnia sola valet in Dei nomine patientia, ipso dicente Domino, victore mundi huius, ad discipulos suos, vel magis ad eorum successores: ‘In mundo pressuram habebitis; sed confidite, ego vici mundum’. Memores esse debemus, quid ipsa veritas temptatoribus suis respondit: ‘Reddite Caesari, quae Caesaris sunt, et Deo, quae Dei sunt’. Si apostolico exemplo vivamus, et pauperem agamus vitam in terris, sicut illi fecerunt, saeculi servitium iuste abdicamus. Nunc vero saeculi principes habent iustam, ut videtur, causam ecclesiam Christi suo servitio opprimere. Dum beatus Paulus apostolus Titum dilectum filium suum de singulis ecclesiasticae dignitatis officiis instruit, ait inter cetera: ‘Ammone illos’ quos, nisi christianos? ‘principibus et potestatibus subditos esse, dicto oboedire, ad omne opus bonum paratos esse’. Et beatus Petrus consentanea, utpote eodem spiritu, scripsit dicens: ‘Dominis carnalibus oboedite, non tantum bonis [et modestis], sed etiam discolis’. Si etiam discolis, quanto magis sapientissimo principi et relegione sancta devotissimo, debemus prompta voluntate oboedire. Nec hoc dico, quod non magis optem te cum tuis discipulis Deo vitam in sancta relegione quietam ducere atque optimam cum felicissima femina, quae sedens ad pedes Domini audire verba caelestia, elegerat’ partem, quae numquam auferetur. Sed vereor fortassis, si moveatur causa, nec vestram beatitudinem ad desiderata pervenire posse, nec gratiam habere imperialem. Ideo sicut superius dixi, sola videtur salubris causa Deo totum precibus in angusto situ nostri desiderii commendare eventum, ut sua sancta clementia et pietate" provideat nobis, quomodo pacifice ad nostram pervenire valeamus voluntatem. Si tamen nobis nostra quaerenda est voluntas, eo quod ille, id est dominus Iesus, de se ipso dixit: ‘Non veni facere voluntatem meam, sed voluntatem eius, qui me misit’. Ideo decantare in oratione dominica iubemur: ‘Fiat voluntas tua’. Nam voluntas Dei omne bonum est, quae ut semper in nobis fiat, omni “mentis intentione et omni operum bonorum exsecutione postulandum est.

Haec interim sub festinatione propter occupationem diei festi dictavimus. Utique missus beatitudinis vestrae ad nos die sanctissima dominicae cenae venerat, exigens a nobis litteras, ne vacuis reverteretur manibus. Pleniorem Deo miserante responsionem sperare habetis: sive de consolatione laboris vestri, aut etiam angustia! mentis, necnon et de inquisitionibus, quas embolim habuit ex persona carissimorum nobis vestrae caritatis discipulorum.

    

<page 424>

Saluta, obsecro, Dei famulam, sororem vestram, méo officio, suade ei meis verbis relegiosam in terris ducere vitam, ut beatam possidere digna inveniatur in caelis. Venerabilis pater Adalwinus episcopus' cum magno et multiplici venit ad nos honore, vestrae dilectionis deferens syllabas, cui cartulam nostrae responsionis posuimus in manu. Quod me tarditatis vel neglegentiae scribere vobis accusastis’, ut fateor iuste; et hoc propter inopiam portitorum, qui vix fideles inveniuntur. Igitur longinquitas terrarum prohibet ex his partibus ad vos quemlibet, nisi raro, transire. Tamen sciat dilectio vestra, quod nemini post domnum imperatorem sudare plus meum ingeniolum optarem?, quia nulli plus debitor sum propter semper vestrae beatitudinis probatissimam fidem et dilectionem. Unum quiddam legebatur in epistola, quam modo direxit reverentia vestra, quod noluissem, ut scriberetur, vel umquam factum esset: id est, quod vobis ultra non esset spes videre faciem meam. Hoc graviter animus meus ferebat, quia praesentem rogavi, ut me sub spe revertendi ad Sanctum Martinum dimisisses. Fiat voluntas Domini, Vel si hic in hac temporali luce fieri non valeat, fiat Deo miserante in perpetua.

Casula, quam misisti, ob vestrae caritatis memoriam utar in missarum solemniis. Gloria et laus Deo! apud nos omnia prospera sunt, et apud filios nostros, quos nosti, qui una mente vestram salutant beatitudinem, eamque multo valere tempore optant in Domino. Scito certissime, quod tui nominis memoriam dulcissimam habemus in orationibus apud sanctum Martinum: et si quando spiritus Domini in conpunctione visitat cor, semper recurrere in mentem facit vestri nominis recordationem. Deus, qui dives est in misericordia, misereatur perpetua pietate vobis pater, frater, fili carissime in aeternum.