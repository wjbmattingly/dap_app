Quia sciebam te bonae? indolis et summae  nobilitatis adolescentem ‘, exhortatorias praesumpsi tibi dirigere litteras. Non quod tibi aliquid desit a sapientissimis et optimis parentibus ammonitionis necessariae, quorum honestatis exempla populo praedicamenta  

<page 105>

sunt salutis; sed ut meae dilectionis in te ostenderem fidelitatem; cupiens te proficere in Deo virtutumque floribus ornari et cunctis Anglorum> populis prodesse in prosperitatem,

Ecce quam nobilissimis natus es parentibus, quam magna enutritus cura. Noli moribus esse degener, qui‘ nativitate generosus exstas. Disce diligenter illorum exempla: a patre auctoritatem, a matre! pietatem; ab illo regere populum per iustitiam, ab ista conpati miseris per misericordiam; ab utroque christianae relegionis devotionem, orationum instantiam, elymosinarum largitatem et totius vitae sobrietatem. Tu baculus senectutis illorum esto, humiliter illorum oboediens praeceptis'; quatenus illorum te benedictio consequatur in aeternum. Nam iuxta Salomonem benedictio parentum filios exaltat; item idem ait: ‘Filius sapiens gloria est patris’', Noli luxoriae subditus esse, sed Deo; quia castum corpus et animam vitiis non maculatam Spiritus inhabitat sanctus, Non decet te rusticum esse moribus vel verbis lasciviosum, qui natus es in solio regni. Temperantia et honestas vitae te amabilem etiam et laudabilem cunctis efficiat? populis. Incipe bona promereri conversatione Deum ubique habere protectorem. Ex illius enim misericordia tua consistit prosperitas. Si illum toto corde amaveris et illius tota‘ intentione te ipsum subdideris voluntati, exaltabit te in regno praesenti et in futuro gloriam tibi concedat sempiternam.

Divina te in omni bonitate pietas florere faciat, fili carissime’.