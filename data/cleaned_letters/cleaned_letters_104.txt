Magnam habens in vestra bonitate et Deo acceptabilibus orationibus vestris, venerandi patres, fiduciam, et quia oportuna mihi evenit occasio vestrae me diligentius? in commune commendare caritati, non fugi neglegens temporis et legationis convenientiam’, Sed memet ipsum vestrae offero sanctitati, suppliciter deprecans unumquemque vestrum, ut me in filii suscipiat pro Dei amore dilectioneque; et intercedat cum suae sanctitatis commilitonibus pro salute animae meae. Nam et ego iuxta parvitatis meae facultatem vestri honoris et profectus deyotus cooperator existo.

Sciat quoque dilectio vestra, quod dominus Carolus rex vestrae sanctitatis valde desiderat ad Dominum subplicationes, seu pro se ipso et sui stabilitate regni, etiam’ et pro dilatatione christiani nominis, seu pro anima beatissimi patris Adriani pape; quia fides amicitiae erga defunctum maxime probatur amicum?. Et qui pro tali intercedat amico", haut dubium sua apud Deum merita multum augebit. Ideoque praefatus dominus rex in huius petitionis ministerium hos fratres et consacerdotes cum benedictionis munusculis! vestrae dirigere sanctitati [proposuit].

‘Vos vero gratanter deprecor suscipite quae misit, et fideliter peragite que deposcit; quatenus vestrae bonitatis fides magna a Deo remuneretur mercede et humilitatis relegio late laudetur inter homines.

O sanctissimi patres et pastores, o clarissima totius Brittanniae lumina, pascite gregem Christi, quantum in! vobis est, assidua evangelicae praedicationis instantia et bonis sanctae conversationis exemplis. Praedicate veraciter, corrigite viriliter, exhortamini suaviter. State lumbis accinctis in acie Christi, ardentes in manibus lucernas tenentes, ut luceat lux vestra coram omnibus, qui in domo Dei sunt, ut  

<page 151>

videant opera vestra bona et glorificent patrem nostrum?, qui in caelis est. Tempus itaque huius laboris brevissimum‘, remunerationis aeternitas longissima. Quid beatius est, quam de hac presenti miseria ad eternam transire felicitatem. Adtendite diligenter, ut patria, quam Dei dono nostri acceperunt parentes, benedictione caelesti nostris servetur nepotibus. Multiplicatio gregis merces est pastoris, et salus populi laus sacerdotis. Omnis prohibeatur intemperantia et iniustitia, omnis honestas et sobrietas doceatur; ut in omni conversatione vitae honorificetur deus Christus, et benedicta gratia illius custodiat vos ubique in laudem et in gloriam sancti sui nominis in aeternum.

Hee ut nostra credatis, nostro sigillo subter sigillavimus.

Benedictio Dei patris in gratia et caritate Christi et consolatione sancti Spiritus vos comitetur et in omni bonitate custodiat, domini sanctissimi et summo honore dignissimi patres, nostri memores in aeternum. Valete.