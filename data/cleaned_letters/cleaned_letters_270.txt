Deprecor te, fili carissime, ut verba patris perpetua retineas diligentia, et te

ipsum ad aeternam custodias beatitudinem. Non te diaboli seducat astutia, non corpo 

<page 429>

ralis voluptas evertat, non ambitio seculi decipiat, non tristitia pusillanimem reddat, non laetitia immoderatum efficiat. Esto in puerili corpore moribus senior, animo constans, in opere Dei sedulus, in oratione pervigil, in oboedientia hilaris, in humilitate devotus, in verbis pacificus, in factis honestus, corpore castus, penitentia fervens, earitate sufficiens in Deo, in spe bonitatis Domini semper gaudens, fraterno amore iocundus, pietate in parentes amabilis. Disce, ut habeas quod doceas', sciens tibi loqui Deum, dum illius sacratissimas legeris scripturas, et versa vice te loqui Deo, dum compuncto corde oraveris ad Deum?, Quid dulcius est quam hac vicissitudine frui cum Deo. Cogita illum tibi semper esse praesentem, et illius sacratissima praesentia te prohibeat ab omni peceato et inhonestate verbi vel facti, immo et cogitationis, ut iugiter mundus anima et corpore appareas in conspectu altissimi iudicis. Et angeli Dei laetificentur in operibus tuis optimis et intercedere pro te dignentur, quia quos in opere Dei devotos invenient, pro his orare ad Deum non desistunt. -Similiter et spiritus sanctorum nostris favent semper lacrimis, si nos agnoscunt in caritate fervere Christo et operibus proficere bonis.

Haec cartula saepius aperiatur ante oculos dilectionis tuae et in [thesauro cordis] tui recondatur, quatinus pro lingua paterna semper tibi loq{uatur] ... et te gaudentem inveniat, dum reversus fuerit. Memor esto semper, quod guttur tuum tuba Dei debet esse et lingua omnibus praeco salutis. Et quanto plus appropinquat dies remunerationis, tanto magis mercedis tuae felicitatem accumulare studeto.