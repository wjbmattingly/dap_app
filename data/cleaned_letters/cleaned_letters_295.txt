Quis dabit capiti meo aquam et fontem lacrimarum oculis meis, ut plangam non imaginariam civitatem Chaldea perituram flamma, sed animam imagine Christi inclitam , et infinita permansuram aeternitate? Heu heu, infelix anima! ex pretio sanguinis Christi nobilis, sed ex peccati contagione ignobilis: quare dereliquisti fontem vitae et fodisti tibi cisternas dissipatas? Cisternas, in quibus non est aqua salutis, sed volutabrum porcorum? -Quare dimisisti patrem, qui te ab infantia erudivit, qui te disciplinis liberalibus inbuit, moribus‘ instruxit, perpetuae vitae praeceptis munivit? et iunxisti te scortorum gregibus, potatorum conviviis', superbientium vanitatibus? Nonne tu es adulescentulus ille, omnium ore laudabilis, omnium oculis amabilis, omnium auribus desiderabilis? Heu heu, nunc omnium ore reprehensibilis, omnium  

<page 453>

oculis execrabilis, omnium auribus detestabilis. Quis te sic subvertit, nisi ebrietas et luxoria? Quis te, formose puer, filius ecclesiae, venerabile lumen, persuasit porcos pascere, de siliquis eorum edere? Surge fili, surge et revertere ad patrem tuum, et dic saepius, non semel: ‘Pater, peccavi in caelum et coram te, et ideo non sum dignus vocari filius tuus’.. Adhue modicum lumen in te est, curre, dum lucem habeas, ne modo aeternae perditionis tenebrae te adprehendant. Crede in perpetuam miserationis lucem, ut filius lucis fias, Pius est pater, statim occurret' revertenti tibi, et in amplexus tuos ruet. Stolam primam tibi afferre iubet‘, et anulo imaginis suae dexteram decorabit tuam. Noli diutius per vepres vitiorum, velut! ovis perdita oberrare, sed revertere ad eum, qui nonaginta novem oves in caelesti altitudine dimisit, ut unam, quae in terris erravit, inveniret, reportaret, et collocaret cum caeteris ad gaudium angelorum in caelesti patria. Cogitans cogita, quanta sit laetitia angelorum super unum peccatorem paenitentiam agentem, et quam pius et misericors sit ille, qui ait: ‘Nolo mortem peccatoris, sed ut convertatur et vivat’. Et iterum per prophetam inquit?: ‘In quacumque die conversus fuerit peceator, vita vivet et non morietur’.

Noli fili, noli vocantem spernere, nec miserantis? neglegere pietatem. Recordare aeternorum flammas tormentorum, vermium venenatos dentes, frigoris inmensitatem, plangentium luctus, inmitissimas tortorum facies", infinita miseriae spatia. Considera item beatissimas' angelorum cohortes", gloriosas sanctorum turmas’, et ipsius omnipotentis Dei” ineffabilem beatam visionem, qua sancti fruituri sunt in aeternum. Adhue poteris illa devitare tibi et ista elegerex. Ad illum finem impiorum luxoria’ et iniquitas perveniet tua: ad istam itaque sanctorum gloriam et laudabilem beatitudinem conversio tua et paenitentia poterit Deo miserante pervenire. Sufficit tibi praeteritum tempus in luxoriis et deliciis transactum. Resipisce aliquando ab hac perditione tua, et diabolicae suggestioni noli diutius obtemperare. Sed confitere peccata tua, et’ in spe veniae paenitentiam age. Quis scit, si convertatur et ignoscat Deus? Multae sunt enim miserationes illius, et infinita pietas super eos, qui peccata sua plangere curant, non addere: abicere’ fascem iniquitatis, non augere criminosum onus.

Memento latronem in cruce pendentem, et Ninivitas in cinere sedentes, et impium Manassen regem de Babilonia revertentem captivitate. Sicut illis pietas divina post paenitentiam miserata fuit, ita et tibi erit certissime, si ad illam‘ tota intentione cordis, et conversione vitae, et paenitentiae lacrimis revertere vis. Vide condiscipulum tuum, qui omni devotione cordis Deo semper adhesit, et modo episcopatu! praesidet nobilissimo', omnibus amabilis, laudabilis et desiderabilis, Tu vero, miserrime, errabundus per vitiorum frutecta, nemini honorabilis, sed omnibus reprehensibilis. Memento, quanto fuisti clarior in donis, melior in eruditione, acutior in sensu, et omni”

 

   

<page 454>

ecclesiastica doctrina praecellentior. Sed nunc quasi tugurium in vinea derelictum, vulpibus et feris habitatio, qui depascere solent vineam Christi. Ille vero tuus quondam” compar et eruditionis particeps, templum Dei vivi, et sancti Spiritus habitatio, Deo dilectus et hominibus, aeternas sibi in caelo cotidie praeparat mansiones. Dum tu terrenas sequeris foeditates et lugubre4 perditionis iter per vitiorum praecipitia ruiturus recurris.

Surge, obsecro, fili mi karissime‘’, surge et vade ad fratrem tuum, de quo ante dixi, quia vos una genuit ecclesia, una erudivit disciplina, unus instruit et pater: fiat vobis nunc quoque una concordia, et unum salutis tuae consilium, et una ecclesiasticae pietatis habitatio, Scio illum tuis multum gaudere profectibus. Noli preces paternas contempnere, noli lacrimas magisterii mei neglegere. Consolare me de tua salute, ne diabolus glorietur contra me in perditione tua. Ego te filium carissimum nutrivi, alui, erudivi', Non sis mihi in confusionem et tibimetipsi in contumeliam‘ et coaetaneis tuis in obprobrium. Fac viriliter et confortare in Domino et vince omnes adversarios tuos per eum, qui ait: ‘Confidite, ego vici mundum’; ‘ut gaudium meum plenum sit in te, et gaudium tuum nemo tollat' a te. Filius sapiens gloria est patris?. Non tantum mihi, qui te genui, gaudium facies ineffabile, sed etiam iuxta evangelicam parabolam, quam paulo ante in hac eadem epistola proposui, omnibus angelicis gaudium facies dignitatibus. Noli subtrahere illorum laetitiae et tuae beatitudini. Si modo in praesente facias illos laetari? in tua paenitentia, cum illis in gloria tribuet te Deus laetari? in aeternum.

Haee tecum maneat cartula‘, et saepius legatur, donec perficiatur", quod optat qui dictavit illam. Credo, faciens faciet Deus, quod paterna caritas quaerit in filio. Sed tu noli tardare converti ad Deum, quia nescimus, quid ventura pariat dies. Deus hodiernam recipit certissime paenitentiam, sed longevitatem praesentis vitae non promisit. In dubio ultimi dieit nos dereliquit, ut semper paratos inveniret cum bonorum lampadibus meritorum obviare sibi.