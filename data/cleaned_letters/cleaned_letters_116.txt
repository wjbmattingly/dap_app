Si gaudendum est de ascensu, timendum est de lapsu; quia de altiore loco periculosior est lapsus', Ideo secundum pronomen? tuum esto superspeculator? non solum gregis tibi commissi, sed etiam tui ipsius, ut in paucis diebus laboris plurimam merearis habere mercedem beatitudinis. :

Tempora periculosa sunt in Brittania’; et mors regum miseriae signum est; et discordia captivitatis origo; et festinant vera esse quae sepius audisti a nostro praedici magistro .

Noli cupidus esse de auro et argento, sed de animarum lucro. Me vero in orationibus et elemosinis memora cottidie, et te in observatione mandatorum Dei semper contine’. Et si tempestas undique inmineat, guberna viriliter navem Christi, ut quandoque cum tuis nautis in portum pervenias prosperitatis. Numquam a sanctae praedicationis verbo lingua sileat, numquam a bono opere manus torpescat; et quocumque vadas, liber sancti Gregorii pastoralis tecum pergat’. Sepius illum legas et relegas, quatenus te ipsum et tuum opus cognoscas in illo; ut, qualiter vivere vel docere debeas, ante oculos habeas. Speculum est enim pontificalis vitae et medicina contra singula diabolicae fraudis vulnera.

Non mollescat animus tuus in adolatione principum, nec torpescat in correctione subiectorum. Non te decipiant saeculi blanditiae, non exaltent honores transeuntes, non subvertant favores populi. Esto columna firmissima in domo Dei, non harundo satt.1 vento agitata. Esto Iucerna super candelabrum posita, non sub modio abscondita. iy. 6, 1 Esto omnibus via salutis, non vena perditionis, ut per te plurimi corrigantur salventur et ad vitam tecum perveniant sempiternam.

Vive, vale feliciter et nostri memor proficias semper in opere Dei.