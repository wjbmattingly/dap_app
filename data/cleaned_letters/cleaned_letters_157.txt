Audita prosperitate vestra per litteras, quas nobis direxistis et venerunt nobis Idibus Septembris .... .”

Sed mirum: quo nihil de Candido meo demandare voluisti.

Misi tibi iam pridem litteras meas per clericum vestrum, cuius nomen non recolo, ut puto septimas Kalendas Augusti?. Et nescio, si te invenerunt.

Et sollicitus fui in his litteris audire aliquid: unde eas‘ dirigeres, vel qua die, vel de quo loco; vel quomodo dispositum habuisses facere secundum Dei voluntatem; et quando te sperarem in has venire partes.

Ego itaque sub festinatione vado ad Sanctum Martinum; ibi, volente Deo et domno rege annuente, hiemare disponens.

Et utinam veniat volando aquila mea orare apud Sanctum Martinum; ut ibi amplecter alas illius suavissimas; et teneam, quem diligit anima mea, nec dimittam eum, donec introducam: illum in domum matris meae; et osculetur me osculo oris sui; et gaudeamus ordinata caritate invicem.  

<page 256>

Forte dixissem tibi aliquid, si praesentem te haberem, cur noluisses mihi innotescere, quomodo accepisset vos domnus apostolicus'; et quid tibi placuisset in illis partibus; vel quomodo Paulinus? pater meus egisset vobiscum, et quo se devertisset?

Curioso animo meo satisfacere non voluisti. Ideo pauciores tibi litteras modo scribere volui, non tamen pauca caritate. Quas seripsi scripsi.

Hane alteram cartam redde, obsecro, Candido meo, si vivat, si vobiscum sit: Nescio cur et ille tacuit, dum tu mihi scripsisti, nisi forte Albinus recessit ex ore illius, cuius dilectio numquam recedit ex corde meo. Semper in aeternum valeas et vigeas et floreas, fili carissime,