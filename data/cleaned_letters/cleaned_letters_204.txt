Saepius vestrae probatissimae caritati scriberem, si occasionem mihi vestra dilectio daret vel verbis pacificae salutationis vel familiarium suavitate” litteraram. Tamen ea caritate instigante, quae omnia sperat, non cesso yestram officio syllabarum appellare dilectionem et notae familiaritatis dulcedinem paucis tangere apicibus; ne me quislibet obliviosum notaret vestrae bonitatis, quae numquam oblivisci poterit, sed semper firma’ radice pectore nostro perpetualiter permanet; assiduisque orationibus vestrae salutis prosperitatem Dominum deprecans, quatenus non tantum felicitate praesenti, sed etiam aeterna beatitudine te gaudere concedat: desiderans, ut nobilitas tua in moribus fulgeat optimis, et potestas clarescat in dulcedine pietatis: quod sublimitas ametur et laudetur dignitas. Haec obsecro fiducia fidei nostrae vestris non recedat sensibus, quia proverbiali sententia ab antiquis dictum esse scio: ‘Caritas, quae deseri potest, numquam vera fuit’. Hoc quoque Hieronimo proferente legebam:  

<page 338>

‘Amicus diu quaeritur, vix invenitur, difficile servatur’; necnon apostolo testante, sollicita mente considero qui dixit: ‘Inpossibile est sine fide placere Deo’. Etiam et omnis amicitia, quae inter homines custodiri solet, sine fide procul dubio inanis est vel magis nulla, Ideo caritatis officio fides iungenda est, ut semel coepta germanitatis concordia sollicita unanimitate perpetualiter nutriatur.

Misi Candidum vestrum'!, iubente domino meo David, cum libello contra adsertores adoptionis in Christo exarato, nesciens, ne forte quid novi ex prioribus pravitatis radicibus alicubi pululasset. Tu vero in fide catholica inviolata mente permaneas habens semper responsiones paratas, quibus adversarius vinci possit. Et ut aliquid ludi cum tua loquar sapientia (solet enim quisque maxime suae artis uti exemplis): Nauta tristia et laeta tempestati et serenitati comparat, bellator de armis disputat, grammaticus suae artis utitur suffragiis. Tu vero de grammatica tua profer regulas naturales, ostendens quaedam propria non eiusdem substantiae esse, cuius propria esse dicuntur. Nam propria? dicimus nomina, non quae nostrae sint substantiae, sed quae specialem nostrae habent substantiae significationem. Terrarum quoque possessiones proprias dicere solemus, quae nobis hereditario proveniunt‘ iure: quae tamen longe a nobis alterius sunt substantiae. Quod et evangelico firmari poterit exemplo, dicente evangelista de Dei filio: ‘In propria venit et sui eum non receperunt’, Licet populus, de quo hoc dictum est, eiusdem non sit naturae, qua Deus est, tamen proprietatis nomine ab evangelista censebatur propter notitiam Dei, quae diebus antiquis huic plebi tantummodo concessa est, dicente psalmista: ‘Notus in Iudea Deus et in Israel magnum nomen eius’. Dum in rebus humanis tam multa proprietatis nomine appellantur, cur in solo filio Dei haec proprietas non potest esse, ut sit proprius filius Dei, qui ex virgine natus est? qui solus inter omnes filios Dei hoc habuit proprium, ut una sit persona cum eo, quia aeternaliter ex Deo patre genitus est, non alter et alter, sed unus et unus. Licet non unum et unum, quia alterius substantiae est divinitas et alterius humanitas. Totus tamen unus filius et proprius, homo Deus propter Deum, et Deus homo propter hominem, in utraque generatione proprius et perfectus filius Dei. Hanc fidem vestra veneranda credulitas firmiter teneat et fiducialiter praedicet.

Quia novi prudentiam vestram optime in dialecticis subtilitatibus eruditam esse, placuit paucas interrogationes dialecticae disciplinae huic nostrae cartulae iniungere, quibus evacuari possit adsertio adoptionis vel nuncupationis in Christo.

Interrogandum! est, si omnis homo, qui anima et corpore constat, proprius sit filius patris sui. Si dicit: proprius, item interrogandum est, si anima ex patre seminata sit sicut caro. Si dicit: non, inferendum est: quomodo proprius est in anima filius, si anima non est ex patre, sicut caro? Inferendum quoque est, quare in Christo non credat, filio virginis, proprietatem filii, quae in omni homine necessario credenda est.

Interrogandum est, an maior dignitas sit proprii filii vel adoptivi? Si dicit: proprii, inferendum est, cur Christum secundi gradus filium esse credat,

Interrogandum est, si unus filius unius patris utrumque possit esse proprius et adoptivus. Si dicit non posse, inferendum est: nec Christus ullatenus credendus, qui una est certissime persona, proprius et adoptivus Dei patris filius.  

<page 339>

‘Interrogandum ‘est, si ex proprio vel alieno filio adoptio fiat? Si dicit: ex alieno, inferendum est, quando Christus alienus fuit Deo patri, ut ex alieno adoptaretur in filium. Nonne in ipso conceptu et nativitate Deus verus et filius proprius conceptus est et natus?

Interrogandum est, si filius Dei verus sit filius virginis. Si dicit: verus et proprius, inferendum est: quomodo verus, dum alterius est naturae divinitas, alterius humanitas?

Interrogandum est, dum Dei filius iuxta catholicam fidem verus est filius virginis, quomodo filius virginis non sit verus filius Dei? Aut si filius virginis adoptivus est Dei patris, consequens esse videtur illa absurditas, ut adoptivus sit Dei filius virginis filius. Ergo si filius Dei vere est filius virginis, etiam filius virginis vere filius est Dei, et non habet locum in utralibet generatione adoptionis nomen.

Interrogandum est, si nuncupativus Deus adorandus sit? Si dicit: non, inferendum est, quomodo Christus adoretur ab angelis de caelis, de quo apostolus ait: ‘Cum introducet primogenitum in orbem terrae, adorent eum omnes angeli Dei’.

Interrogandum est: si Christus aequaliter nuncupativus est Deus, sicut et Petrus, eur Christus non legitur se prohibuisse adorari Deum et Petrus prohibuit Cornelio se adorare. Si dicit?: quia Petrus homo purus, Christus deus et homo, inferendum est: si Deus et homo una est persona, ergo una persona verus est Deus, et non habet locum nuncupatio in utraque.

Interrogandum est, quid sit medium inter verum et non verum? Si dicit: nihil, inferendum est: ergo Christus secundum quod homo est, aut verus Deus est aut non verus, Sed valde absurdum est dicere Deum eum esse, sed non verum. Aut si hoc erubescit adversarius dicere, proferat, quid sit medium inter verum et non verum secundum artem dialecticam, interrogandum est, si una persona possit esse homo verus et homo pictus, qui est non verus homo. Si dicit, non posse, inferendum est: nec in Christo, qui est una persona, in duabus naturis verum esse potest et non verum, sed quicquid in eo est, verum est, quia ipse totus est Deus et totus verus filius Dei et tota veritas in eo est et nihil habet figmenti in se.

Interrogandum est, si aliquid adorandum nobis sit aut colendum, nisi verus Deus‘. Si dicit non esse, inferendum est: quomodo adorabis filium virginis, si non est verus Deus?

Interrogandum est‘, si nuncupativus Deus adorandus sit? Si dicit non esse, inferendum est: ergo Christus, qui ex virgine natus est, non est adorandus, quia verus Deus non est; et sunt duo dii Christus deus et Christus homo, unus adorandus et alter non adorandus. Sed avertat deus hunc sensum ab omni corde‘ catholico, quia totus Christus unus est Deus et una adoratione venerandus.

Interrogandum est, si Deus non est, qui filius David est, qua potestate inluminasset caecum, qui clamavit ei: ‘Iesu, fili David, miserere mei’? Quis potest lumen dare caeco, nisi Deus? Et si Deus est, qui inluminavit caecum, utique Deus esti filius David.

Interrogandum est, si beata virgo unum genuisset Deum vel duos? Si dicit: unum, iterum interrogandum est: verum aut non verum? Si dicit: verum, inferendum est: ergo totus filius virginis unus est Deus et verus, quia si verum et nuncupativum genuit Deum, procul dubio duos genuit deos, unum verum et alterum nuncupativum,

Iterum! interrogandum est, si duos filios genuisset aut unum. Si dicit: unum,

   

<page 340>

Ps, 68, 95.

Tac. 5, 16,

340 ALCVINI EPISTOLAE. 204. 205.

inferendum est: proprium aut adoptivum. Si dicit: utrumque, inferendum est: ergo duos filios genuit beata virgo, unum proprium Dei patris et alterum adoptivum, quia proprietas cum adoptione non convenit.

His ita confirmatis per interrogationes et responsiones, quid superest, nisi ut Christus Iesus verus credatur Deus? verus et plenus et unus credatur filius? proprius et perfectus adoretur et laudetur ab omni creatura dicente psalmista: ‘Laudent eum caeli et terra vel mare et omnia quae in eis sunt’.