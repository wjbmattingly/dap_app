Vestri decoris et vestrae salutis valde cupidus, has paucas litterulas ob nimiam vestrae prosperitatis dilectionem in commune vobis dirigere curavi. Vos vero principium salutis Anglorum, initium prosperitatis, portus intrantium, triumphi laus, sapientiae origo; et a vobis imperii potestas prima processit et fidei catholicae origo exorta est. Apud vos clarissima lumina Brittaniae! requiescunt, per quos lux veritatis per totam Brittaniam emicuit. In‘ vobis utrumque et philosophicae disciplinae decus emicuit et sacrae religionis claritas effulsit. In vobis vero fuerunt simul et religiosi doctores ecclesiasticae fidei et sapientissimi principes regalis dignitatis, et viri fortissimi in bello et iustissimi in iudiciis; morum nobilitate conspicui, consiliis providi, pietate laudabiles, facie honorabiles, vultu venerabiles et omni dignitate clarissimi. Haec vos, viri sapientissimi, in quibus modo Cantiae decus consistit, diligenter considerate, et longas successiones nobilissimorum parentum vestrorum imitare studeminil.

Primo omnium, qui in ecclesia Christi Deo deserviant, discant diligenter, quomodo Deo placeant, quomodo fidem catholicam, quam primum doctores nostri in eis fundaverunt, obtinere firmiter et praedicare valeant. Quia ignorantia scripturarum ignorantia Dei est; et si caecus caecum ducit, cadunt ambo in foveam; et econtra multitudo sapientium salus est populi. Adducite vobis doctores et magistros sanctae scripturae, ne sit apud vos inopia verbi Dei, aut vobis desint qui populum Dei regere valeant; ne fons veritatis in vobis exsiccetur'. Nolite vos contra consuetudinem ecclesiasticam vestimentorum vanitate ornare?, sed moribus vos ostendite nobiles et ornatos, et  

<page 192>

praedicatione verbi Dei paratos, ut laici et vestri bellatores per vos fortes efficiantur et populus viam salutis incedat.

Similiter nobiles, qui sunt in populo, suas dignitates cum consiliis regant et populo per iustitiam praesint, amantes paterna statuta in iudiciis magis quam pecuniam, quae subvertit verba iustorum; et unanimo consilio, quod bonum sit genti vestrae, viriliter faciant. Et rectores vobis praeponite nobilitate claros, morum dignitate pios, iustitiae decore honorabiles, quatenus divina misericordia vestram gentem gubernare et conservare et exaltare dignetur.

Tnminet vero maximum huic insulae et populo habitanti in ea periculum. Ecce, quod numquam antea fuit auditum, populus paganus solet vastare pyratico latrocinio litora nostra. Et illi ipsi populi Anglorum et regna et reges dissentiunt inter se. Et vix aliquis modo', quod sine lacrimis non dicam, ex antiqua regum prosapia invenitur, et tanto incertioris¢ sunt originis, quanto minoris‘ sunt fortitudinis. Similiter et per ecclesias Christi perierunt doctores veritatis. Omnes pene vanitates saeculares sequuntur, et disciplinas regulares odio habent: et bellatores illorum magis avaritiae student, quam iustitiae.

Discite Gyldum"? Brittonem sapientissimum; et videte, ex quibus causis parentes Brittonum perdiderunt regnum et patriam; et considerate vosmetipsos, et in vobis pene similia invenietis.

Timete vobis ipsius veritatis sententiam, quam in‘ ecclesia expressit dicens: ‘Omne regnum! in se divisum non stabit’. Ecce quanta divisio est inter populos et gentes Anglorum. Et ideo in se ipsis deficiunt, quia inter se ipsos pacem non servant et fidem.

Revocate ad vos, si vobis videatur, episcopum vestrum Aedilhardum’, virum venerabilem et sapientem. Et eius consilio in melius regni vestri statum corroborate, emendantes in moribus quae Deo displiceant. Et ea studete facere, quae eius misericordiam super vos valeant revocare. Non est bonum, ut sedes? sancti Augustinia primi praedicatoris nostri vacua permaneat; et alius non potest ullatenus in eius ordinari locum. Perditio populi est ubique sacerdotibus suis non oboedire et praedicatores salutis a se expellere. Subicite vos humiliter pontifici vestro et praedicatori salutis vestrae, quatenus divina vos gratia in omnibus operibus vestris consequatur. Credite mihi, nullatenus aliter Deum vobis propitium habere potestis. Per illum potestis, credo, pacem habere praesentem et salutem sperare sempiternam.

Inite consilium prosperitatis vestrae; et viriliter facite quod bonum inveniatis. Et convertimini ad preces et orationes et ieiunia, quatenus divina vobis propicietur misericordia, et conservet vos in laude et salute vestra, et concedat vobis incolomem habitationem in patria vestra et gloriosum in aeterna patria imperium.

Dextera omnipotentis Dei vos protegat et regat et exaltare dignetur praesenti felicitate et aeterna beatitudine, viri fratres desiderabiles et venerabiles.