Ex eo sciri potest, quanta mihi esset aviditas loquendi tecum, si facultatem confabulationis iniqua terrarum longinquitas non prohiberet, dum in unius dexteram portitoris propter causas supervenientes tres simul posui indiculos: unum sollicitudinis meae; alterum munusculi mei; tertium pro sollicitudine filiae meae Liutgardae‘, feminae relegiosae ac Deo devotae. Nam illa sanctitati tuae duas direxit armillas auri obrizi, pensantes XXIIII denarios minus de nova moneta” regis quam libram plenam; ut orares pro ea cum sacerdotibus tuis, quatenus divina clementia dies suos disposuisset‘ in salutem animae suae et sanctae suae exaltationem aeclesiae’.

Ego de tua indubius fide suasi, ut faceret.

Tu vero, pater sancte, mei et illius memor ubique in Christi caritate, valeto.