Vestrae benignitatis munera gratanter suscipiens, vestrae dilectionis salutatoria verba libenter audiens, fateor magna me dulcedine esse gavisum; cognoscens fidelem in vestro pectore permansisse caritatem, quam nec terrarum longinquitas interrumpere poterit nec fluctivagi maris aestus procellosis undis obruere valet, quominus ad me usque beneficiosa munificentia pervolasset; sicut legitur: ‘Aquae multae‘ non potuerunt extinguere caritatem, nec flumina obruent illam’.

Igitur caritas, quae deseri potest, numquam vera fuit?. Nil homines ita Deo adpropinquare facit sicut' caritas. ‘Qui in caritate manet, in Deo manet’, sicut dicit scriptura; quia ‘Deus caritas est’. De qua ipse Salvator ait: ‘In his duobus praeceptis tota lex pendet et prophetae’, id est in caritate Dei et proximi. Per caritatem proximi ad Dei dilectionem pervenitur, Dicit enim Johannes evangelista!: ‘Si fratrem, quem vides, non diligis, quomodo Deum, quem non vides, diligere potes?’

Sed fraterna caritas in ammonitione spiritali' et in solatio saeculari ostendenda est. Sicut enim corpus cibo pascitur, ita anima sacris doctrinis alitur, Ideo utrumque facere debet qui potest et pauperi larga porrigere manu quod indiget et esurientem animam salutifera ammonitione reficere; maxime, qui praesunt aliis et multorum curam habere videntur. Debet studiose vigilare pro singulis animabus, quasi rationem redditurus pro cis in die iudicii. Qui neglegenter talentum servat acceptum”, poenam patietur suae neglegentiae condignam ; qui vero multiplicat diligenter pecuniam dominicam, magnam accepturus erit mercedem a domino Deo suo. Scire debent praelati, quod, quanto plus laborant in salute subiectorum suorum, tanto maiorem accepturi erunt? gloriam; dicente in die indicii? domino Deo illis: ‘Euge, serve bone et fidelis,  

<page 121>

 

quia super pauca fuisti fidelis, supra multa te constituam, intra in gaudium domini tui’. Quid hac voce iocundius? quid hoc auditu beatius?

Ut hanc vocem audire merearis, carissima soror, omni instantia tibi subiectos instrue, verbis ammone?, exemplis erudi; quia illorum salus tua est remuneratio. Noli propter hominis terrorem tacere; sed propter Dei amorem loquere, argue, inerepa, obsecra. Publice peccantes palam castigas, ut ceteri timorem habeant. Alios in spiritu mansuetudinis ammone, alios in virga pastorali corripe; diligenter considerans, quid cui conveniat. Quidam itaque malannus morbi per dulcia, quidam per amara sanantur! pocula. Anus et senes quasi matres et patres' honora; iuvenes quasi fratres et sorores dilige; minores aetate quasi filios filiasque erudi; et omnium curam habeto in Christo, ut omnium mercedem habeas a Christo.

Fidelis vero dispensator pecuniam domini sui, id est animas sibi commissas, augere studeat pér diligentiam, non minuere per pigritiam. Quia servus bonus coronabitur a domino suo, malus vero damnabitur; sicut in evangelio dici! a legentibus intellegi potest. Tu vero labora diligentissime in opere” Dei, ut retributionem magnam accipias in regno Dei. Elimosinae tuae praecedant te et viam tibi faciant. Munera enim dilatant viam hominis et spatium ei ante principem faciunt. Hospites et peregrini sumus in hac terra; patria nostra in caelo est. Non est bonum transitoria diligere et sempiterna neglegere. Unusquisque, sicut operabitur, sic accipiet a Deo suo, qui reddet unicuique secundum opera sua.

Vigiliae et orationes tibi sint frequentes; et psalmodia in ore, non vaniloquia in lingua; et dilectio Dei in corde, non ambitio saeculi in mente. Praeterit enim quicquid amatur in mundo; permanet quicquid diligitur in Christo. Volentes nolentes aeterni erimus. Omni intentione studeamus, ut fideliter vivamus, ubi semper mansuri erimus.

Sanctorum festivitates cum laude divina et pauperum elymosina frequenter honora, quatenus eorum? merearis intercessione illorum esse particeps beatitudinis. Sint tibi sermones veritate laudabiles; sint mores sobrietate et modestia amabiles; sint manus largitate honorabiles. Sit totius vitae conversatio exemplum in omni bonitate aliis; ut dignitas personae tuae laudetur ab omnibus, ametur a pluribus, et per te Dei nomen glorificetur; ipsa dicente veritate: ‘Sic luceat lux vestra coram hominibus, ut videant opera vestra bona", et glorificent patrem vestrum, qui in caelis est’. Magnum habemus patrem, Deum scilicet omnipotentem. Quam nobilis in moribus, quam modestus in verbis, quam castus in corde, quam misericors omnibus debet esse filius Dei; ipso praecipiente: ‘Estote misericordes, sicut et pater vester caelestis misericors est’, Imitemur, quantum poterimus, illius bonitatem, ut aeternam beatitudinem cum illo habere mereamur. Ait enim non solum apostolis, sed etiam et nobis: ‘Exemplum enim dedi vobis, ut’, quemadmodum ego feci vobis, ita et vos faciatis’; item: ‘Qui sequitur me, non ambulat in tenebris, sed habebit lumen vitae’, Quid superbit homo” in saeculi divitiis? Christus pauper factus est pro nobis, ut per illius paupertatem, quam pro nobis accepit in terra, nos divites essemus in caelo.

Cito enim putrescit caro in terra, quam tanta diligentia ornamus in deliciis’. Insuper et de sepulchro cogitatur ornando. Vanitas haec vanitatum est. Melius est his opibus animam vestire quam spurcitiam carnis ornare. Christus sepultus est in

   

<page 122>

spelunca, non in templo, Hoc ideo dico, quia aliqui viventes suam solent fabricare sepulturam. Quid mihi, ubi vermi putrescat esca? Tantum, ut anima requiem habeat, studendum est; ut illa vivat feliciter, quae mori non potest. Veniet enim tempus, quando corruptibile hoc. induitur incorruptione et resumit anima quod reliquit in terra, Tune homo pariter anima et corpore regnabit cum Christo, qui hie totus anima et corpore serviebat Christo.