Quanta sit in vos, mirande pater, meae mentis dilectio, vel quanto totius animi desiderio vestrae gloriosae dignitatis beatitudinem in Domino valere et proficere ecclesiisque Christi per latitudinem christiani imperii prodesse‘ cupiam, nullius linguae eloquentia, fateor, enarrari valet; dum tanto plus laudabile laboris vestri studium omnibus ubique necessarium esse haud dubium est, quanto plurimorum caritatem refrigescere, multis probari poterit exemplis.

Proinde etiam sancta caritas ex tui sanctissimi cordis ferventi flammarum calore ignitas doctrinae catholicae’ spargere scintillas ad inluminandas ecclesiarum faces Christi longe lateque debebit. Nec ardens divinae gratiae lucerna in vestri pectoris prudentia nullatenus sub modio abscondi fas est; sed supra candelabrum apostolicae sedis ponenda, ut lucidissimo illis fulgeat splendore, qui per turmas supra foenum in convivio dominicae benedictionis recumbere iubentur. Hoc est opus tuum, haec laus dignitatis tuae, haec gloria beatae retributionis, dum venerit rex Christus sedere in sede maiestatis paternae, angelorum atque omnium sanctorum circumstantibus tronum! gloriae suae agminibus, et libri aperientur meritorum in laudes vel vituperationes uniuscuiusque personae a primo Adam usque ad novissimum huius vitae exulem, teste semper unicuique propria adstante" conscientia, vel accusante vel defendente opera prioris vitae. Illa vero die, illa etiam te omnipotens?, pater sancte4, turba caelestium vel terrestrium inter apostolicos viros in sede iudicaria sedentem aspiciat’, discernentem praemia fidelium cum apostolis populorum.

Ut tam gloriosa istius honoris sedes tibi, sancte sanctorum successor, in die domini nostri Iesu Christi venire valeat, nullius‘ te laboris terreat asperitas, nullius adolationis a via veritatis avertat iocunditas, nulla saecularis ambitionis cupiditas sanctissimi gutturis tui tubam tacere inliciat. Tu claviger’ caelestis regni; tu de luce,  

<page 380>

quae inluminat omnem hominem, lumen habens sapientiae; tu pastor ovium Christi, pasce” quas accepisti pane vitae, virtutum floribus, praedicationis verbo. Aperi illis clave apostolicae auctoritatis in perpetuum portas paradysi, quatenus totus cum suo pastoref in regno aeternae beatitudinis grex gaudeats,

Cum quo, divina miserante gratia, vestrae sanctitatis deductus orationibus, quamyis extremus, utinam inveniar civis", Respice pietatis intuitu ad te respicientem, te deprecantem!, Laus est medici sanitas aegroti. Gloria pastoris, si oves sibi commissas integro praesentare numero et magnum mercedis augmentum acceptae pecuniae! multiplicatio.

Ego, filius vestrae bonitatis, saecularis nutricii occupatione liberatus, soli Deo servire desiderans, vestrae auctoritatis humili voto flagitans benedictionem; quatenus mihi in huius desiderii sanctitate divina concedat pietas perseverantiam, ne arreptum iter qualibet astutia impedire valeat hostis?, qui mille? habet artes nocendi,

Ideo tam obnixe’ intercessionis vestrae deposco suffragia, quoniam optime novi cum beato Petro, principe apostolorum, te, sanctissime pater, accepisse potestatem solvendi. Solve in filio pietate paterna, virtute apostolica, catenas peccatorum; ut ego vel yeniam recipere merear, dum ceteri vestrae sanctitatis filii in caelesti tecum gloria aeternae beatitudinis coronas recipere iudicentur.

Incolumemt Christus faciat te" vivere ‘semper, O pater, o pastor, papa valeto, Leo’.