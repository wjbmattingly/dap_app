Saepissime corporali specie amici disiunguntur, sed numquam caritatis dulcedine separari debent. Et ubi vera est dilectio, ibi firma est germanitatis memoria; ubi radix condictae amicitiae in pectoris thesauro figitur, inde rami floribus fidei vestiti> pululasse certissimum est, usque dum fructibus acternae beatitudinis refecerint veram habentes inter se caritatem. Quam ego opto de mea parvitate vestris firmiter inhaerere mentibus, sicut olim mihi antecessores vesfti pia voluntate promiserunt.

Locus vero habitationis vestrae mihi valde desiderabilis fuit, licet me condicio peregrinae conversationis longe tulisset a vobis?; quamvis corpore, sed nullatenus caritate. Quia omnia, quae apud vos videbam, sive in habitationibus domorum sive in conversatione vitae regularis, valde mihi placuerunt; et utinam ut Deo semper placeat pietatis vestrae oboedientia et humilitas et regularis vitae observatio.  

<page 443>

Haec est laus vestra coram hominibus, ut sive in vestimentis sive in omnibus monachicae vitae disciplinis firmiter permaneatis, sicut patres vestri, viri Deo amabiles et hominibus honorabiles, instituerunt. Qui primi fuerunt fundatores congregationis vestrae, certum est illos saepius visitare loca habitationis vestrae. Et quoscumque inveniant honeste vivere et sua custodire statuta, congaudent illis, et pro eis intereedere apud pium iudicem nullatenua desistunt. Sed et angelorum visitationes loca sancta frequentare non dubium est. Fertur enim magistrum nostrum et vestrum patronum beatum dixisse Baedam': ‘Scio angelos visitare canonicas horas et congregationes fraternas; quid, si ibi me non inveniunt inter fratres? Nonne dicere habent: ‘Ubi est Baeda? quare non venit ad orationes statutas cum fratribus’? Magna est apud Deum communis oratio et magna caritatis communio. Et multo est melius, cum fratribus communiter orare, manducare et dormire, quam in speciali habitatione solum cum periculo manere. Quia facilius diabolus expugnare poterit illum, qui solus est, quam eum, qui fraterno auxilio undique cingitur; dicente scriptura: ‘Frater, qui a fratre adiuvatur, quasi firma est civitas’,

Vestra enim laus est honeste vivere, relegionem votorum vestrorum servare. Quid vobis vestimentorum pompa? Maior exinde erit reprehensio quam laus; vanitas est enim et superbia, et nihil aliud, et perditio vitae regularis. Melius est animam bonis ornare moribus, perpetualiter permanentem, quam corpus, quod in pulverem redigitur, pompaticis ornare coloribus? vel luxoriosis conviviis pascere vermium escam,

Haec cogitate, carissimi fratres; et quid vobis ad aeternam proficiat beatitudinem sequimini. Patribus oboedite vestris, senes honorate, infirmos visitate, adulescentulos bene docete, ut habeatis, qui super sepulchra vestra stare possint et intercedere pro animabus vestris. Considerate mentibus vestris, quales sint, qui modo in sepulchris iacent; et quam beatae sint animae illorum, qui in relegione et regulari vita et castitate corporis et caritatis oboedientia dies suos usque ad finem perduxerunt. Horum est regnum caelorum, quod labore adquisierunt. Qui pro vobis intercedant cotidie, quatenus ad illorum societatem Deo donante pervenire mereamini.

Omnipotens Deus vestrae unanimitatis sanctitatem in aeterna beatitudine adunare dignetur, domini fratres.