Veniente dulcissimo fratre Adalwino episcopo! orationis gratia ad Sanctum Martinum, suavissima vestrae salutationis deferens nobis verba, et optatae prosperitatis vigorem adnuntians, valde, ut fateor, laetati sumus in eius adventu: et ut vestra demandavit dilectio, privata mente suscepimus eum, dulcissimaeque familiaritatis alloquio usi sumus. Est enim, ut agnovi in eo, vir valde fidelis et in sancta devotus relegione.

Vestris quoque syllabis, quae adtulit, perspectis, invenimus eas caritatis penna perscriptas, cuius etiam caritatis melliflua dulcedine refecti sumus semper a vobis et in vobis, quae nos duabus dilectionis alis ad caelum usque Deo miserante portare poterit. Et haec est optima pars, quam elegit beata Maria ad pedes sedens salvatoris, intenta verbum salutis audire ab eo. Proinde maneamus iugiter in caritate perfecta, cuius una pars ad Deum tendit in fide et vitae honestate, altera vero proximos amplectitur in patientia et benignitate. Hoc vero quadruvium vestra, frater karissime, intentio pacifice pergat, donec videatur Deus deofum in Sion summae beatitudinis, In his morare praeceptis, aliosque erudire studeas, ut fidem discant catholicam, eamque sobria operum conversatione ostendant, patientesque atque benefici ease contendant in socias huius laboris animas.  

<page 422>

Nee aliquid novi de palatio vestrae sinceritati demandare habuimus. Vestrae vero devotionis sanctitas praedicet Odulfo nostro olim amico' verbum vitae saepius, ut sit iustus in iudiciis, et misericors in pauperes, quia scriptum legimus: ‘Misericordia et veritas custodiunt principem’ et exaltant ambulantes in eis. Recordetur semper, quem velit habere in periculis defensorem, eumque diligat, et opere, quantum valeat, illius impleat praecepta. Nec se inconsulte tradat periculis, quomodo quidam antecessores sui fecerunt, et ideo inproba morte perierunt. Sit illi Christus in corde, et praecepta eius in ore et opere, ut vivat feliciter in hoc seculo, et in futuro beatam obteneat gloriam.

Vestros vero discipulos et capellanos meo, precor, officio saluta, ammonens eos honeste vivere coram hominibus, ut vestra ex eorum conversatione laudetur dignitas. Fratres quoque sancti Hrotberti confessoris Christi hortare saepius, ut sincera caritate et devota relegione et sancta humilitatis oboedientia Deo fideliter deserviant, respicientes in perpetuae beatitudinis remunerationem. Militant? enim in castris ecclesiae Christi militiam, quatenus in caelestibus cum eo sedibus sempiterna felicitate gaudeant: meique ut memores sint, non solum eos opto ammoneas, sed omnes regionis vestrae famulos famulasque Dei, quorum et quarum multiplicet dominus Deus numerum, et nomina iubeat perscribi in caelesti bibliotheca. Divina vos gratia prosequatur omnes, et ad gloriam perpetuae beatitudinis pervenire faciat, domini dilectissimi.

Seripsissem ad singulas personas supra nominatas exhortationis litteras, nisi me festinatio prohiberet huius venerandi portitoris. Vestra vero bonitas fiat, obsecro, vivens epistola et Deo placabilis, ut nostro nomine singulos quosque ammoneas de salute animarum suarum, orationibusque meis, quos Christus ubique conservare dignetur.