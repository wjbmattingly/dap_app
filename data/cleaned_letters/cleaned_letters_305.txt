Memor petitionis tuae et promissionis meae, qua‘ me obnixe flagitasti aliquod tuae oceupationi, quam te in bellicis rebus habere novimus, exhortamentum brevi sermone conscribere', ut haberes iugiter inter manus paternae ammonitionis! sententias, in quibus te ipsum considerare potuisses, atque ad aeternae beatitudinis excitare studium. Cui tam honestae petitioni libenter me annuere fateor, optans meae devotionis apices tibi ad perpetuam proficere salutem. Quos etiam, quamvis minus eloquenter? videantur esse compositi, tamen certissime scito sanctae caritatis vigore eosdem esse dictatos, Singulis siquidem huius sermonis seriem distinxi capitulis, quatenus facilius vestrae devotionis memoriae haec mea dicta inhaerere potuissent'; sciens" te in multis saecularium rerum cogitationibus occupatum. Unde .precor sanctum salutis vestrae desiderium, ad’ harum sepius, quasi ad quoddam recurrere solatium, litterarum lectiones”; ut animus exterioribus fatigatus molestiis, ad se ipsum reversus habeat, in quo’ gaudeat; et quo maxime festinare debeat, intellegat. Sicut meas diligenter flagitasti piae exhortationis litterulas, ita te humiliter deposco, ut easdem saepius legere digneris. Et hoc tuam, dilectissime? fili, dilectionem obnixe deprecor, ut plurima tibi ipsi elemosinarum largitione, et iudiciorum aequitate, et misericordiae sedulitate, caelestis gloriae habitationem indefessa’ voluntate praeparare studeas. In quo opere et desiderio divina te clementia semper’ ubique adiuvare dignetur, dilectissime" fili. ¢

 

Haec tibi, dulcissime fili Wido, brevi sermone, sicut petisti, dictavi‘; ut habeas cotidie quasi manualem in conspectu -tuo libellum, in quo possis te ipsum considerare,  

<page 465>

quid cavere, vel quid agere debeas: atque per singulas vitae huius prosperitates vel adversitates exortari, quomodo ad culmen perfectionis ascendere debeas. Nec te laici habitus vel conversationis secularis terreat qualitas, quasi in eo habitu vitae caelestis januas intrare non valeas.

Igitur sicut in omnibus aequaliter regni Dei predicata est beatitudo, ita omni sexui, aetati et personae aequaliter secundum meritorum dignitatem regni Dei patet introitus, Ubi non est distinctio, quis esset in seculo laicus vel clericus, dives vel pauper, iunior vel senior4, servus aut dominus, sed unusquisque secundum meritum boni operis perpetua coronabitur gloria. Amen.