Quamvis corporali praesentia mihi actenus ignotus sis, tamen spiritali praesentia, ut aliorum relationum compertum habeo, famam tuam bonam erga omnes ad te venientes, qui‘ experti sunt, solent refferre. Et ideo spiritaliter nobiscum in orationibus iugiter praesens es. Quapropter [h]ac fiducia fretus, misi hunc puerum! ‘il’ ad te, rogans et obsecrans, ut vestro patrocinio et salvatione mereatur ad summum amicum tuum reverti, dominum suum. Et si in hac petitionum’ nobis innotescere dignemini, vicem reddere vobiscum parati sumus de his, quos nostras in partes dirigere desideratis.

Omnipotens Deus vestram vitam incolomem et prosperam multum tempus custodire dignetur, domine pater dilectissime.

 

275. Alevinus patribus quibusdam de suo erga eos amore scribit.  Nifridium abbatem Orbionensem rogat, ut monachis S. Mariae Orbionensibus salutem nuntict. —804,

Cod. H fol. 51—52. Edd. F 203, J 266. — Migne col. 489.

DILECTISSIMIS IN CHRISTO PATRIBUS PERPETUAM SALUTEM,

Quos fida semper sequitur caritas, saepius litterarum sequatur et series, quia quoddam est amantis refrigerium' aestuantis animi fervorem verbis vel litteris explicare. Quia verba data sunt ad veritatis demonstrationem, uti quod cor veraciter concipit, lingua non fallaciter proferat; et suum cor frater alterius infundat cordi, et fiat unanimitas animorum, in quibus est communio caritatis. Nam anima sine caritate mortua est, non habens divinae bonitatis imaginem, ad quam creati sumus, etiam et renovati per bonitatem salvatoris nostri, qui ait: ‘In hoc cognoscent omnes, quia mei discipuli estis, si dilectionem habueritis ad invicem’. De cuius dulcedine non mihi opus esse arbitror plurima scribere vestrae sanctitati, quam olim didicistis et habere innotuistis. Superest, ut usque ad finem firmum retineatis: quia, qui perseveraverit usque in finem, hic salvus erit.  

<page 433>

Saluta quoque, sanctissime pater Nifridii, fratres nostros, servientes siquidem sanctae Mariae'. Optimam vere elegerunt dominam et optimum sponsum eiusdem dominae et reginae caelorum; et dignum est, ut optimo regi optime serviatur. Qui bona eligat, bona custodiat, bona non derelinquat, sed perpetualiter bona retineat. Parum est incepisse bona, nisi ut perseveret in bonis qui bona eligit. Quid est laborem fructuosum derelinquere et labori infructuoso mancipari? Labor itaque monachicae vitae fructuosus est; labor vero saeculi infructuosus est. Sine labore nemo vivit in mundo. Et felix nimium qui de labore yenit in requiem. Et infelix qui de labore venit in tormenta; laborat enim, ut male habeat; et non intellegit quid facit. Intellegentia enim opus est in vita; ut sciat homo, ad quem finem tendat retributio laboris sui. Parvus labor in bono homine perpetua remunerabitur quiete.

Omnipotens Deus ad multorum salutem vos longeva prosperitate proficere concedat, carissimi patres.