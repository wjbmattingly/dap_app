Laudabilem vestrae beatitudinis conversationem et condignam vestro nomini vitam [audiens‘] laudo Deum in vobis, qui tales sui sancti nominis adhuc dignatus est habere confessores'. Nec enim frustra speciali vocabulo monachi sancti Salvatoris vocamini, nisi quia estis meritis, quod nomine dicimini', Immo et tam nobilis rex nobiles debet habere ministros, moribus egregios, in pace concordes, in corpore castos, in animo sobrios, omni bonitate eximios; clarissimis adsuetos triumphis, non fuga vitam defendere, sed in acie? firmiter stare, viriliter pugnare, fortiter vincere, quatenus cum gloriosa victoriae palma aeterni regis civitatem intrare mereamini%. - Hoc considerantes, fratres, adhortamini vosmetipsos per singulos dies, donec cognominetur Christus in vobis. Et ad finem firmum coeptum iter beatae conversationis peragite, ut unusquisque cum apostolo dicere dignus efficiatur: ‘Bonum certamen certayi, curgum consummayi, fidem' servavi; de reliquo reposita est mihi corona iustitiae; quam reddet mihi Dominus’ in illa die iustus iudex’.

Vestrae petitionis” et voluntatis ad domnum regem?, quantum’ valui, fui adiutor, secundum quod mihi fraternitatis vestrae missus suggessit; mihi adiutricem Liudgardam” piissimam in Deo feminam adduxi.

Sed obsecramus, ut sanctissimis orationibus vestris nostrum pro vobis laborem remunerare dignemini, Nam olim per Angilramnum archiepiscopum et sanctae! capellae primicerium me ipsum vestrae commendayi sanctitati. Sed modo, quasi  

<page 135>

singulorum pedibus provolutus, obsecro, ut? me in huius vitae’ salo fluctuantem pietatis praecibus ad portum perpetuae quietis divina donante gratia transportare dignemini, ut et ego animae meae salutem fraternae intercessionis iuvamine habere merear et vos’ aeternae retributionis mercedem a Deo pro caritatis officio digni accipere mereamini.

Omnipotens Deus exaudiat pietatis vestrae preces! et multis prodesse concedat vobisque perpetuae praemia gloriae donare dignetur, carissimi ct desiderantissimi fratres.