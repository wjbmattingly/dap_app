Ad solatium sanctitatis vestrae hunc libellum ‘? direxi, commatico” sermone dictatum, ut eum habeatis his diebus ad exercendam in eo vestram sanctam devotionem.  

<page 323>

Quia optimum est in tali studio hos sanctissimos peragere dies; et maxime in beati Iohannis evangelistae evangelio, in quo sunt altiora mysteria divinitatis, illius quoque evangelii sanctissima verba domini nostri Iesu Christi, quae locutus est ea nocte, qua tradi voluit pro mundi salute.

Totius forsitan evangelii expositionem direxerim vobis, si me non occupasset domni regis praeceptum in emendatione veteris novique testamenti!. Tamen, Deo auxiliante et vita comite, cum coeptum opus secundum oportunitatem temporis explevero, vestroque nomini consummatum dedicabo.

Nune vero in presenti deprecor, ut nostri nominis habeatis memoriam in sanctis sacris‘ orationibus vestris. Et hoc tempus sanctissimum in servitio sanctitatis et relegione castissimae vitae et. in lectionis studio prospere peragatis, quatenus ad sanctum pascha? pervenientes condignis laudibus resurrectionem domini nostri celebrare valeatis.

Opto vos semper valere et in omni pietatis exercitio florere, carissimae dominae.