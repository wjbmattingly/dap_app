Litterarum series tuarum laetificavit oculos meos; aspiciens in eis bonae devotionis intuitum et sanctae sapientiae decorem atque eam discendi amorem; quod maxime tuis modo conpetit annis, vel pro aeternae vitae beatitudine, vel pro saecularis’ honore, quia nihil laudabilius est in homine, quam sapientiae decus et caritatis affectus. Quod vero postulasti meos tibi inscribere mores, mirum videtur, dum die noctuque mecum fuisti, nec aliquid tibi celatum‘ fuit, quid nobiscum ageretur. Nec dignum videtur mea multum te sequi velle vestigia, nisi forte ammonitionis verba, quae saepius audisti, sed etiam magis sanctorum te instruant exempla, quae in sanctis leguntur scripturis: et nostrae vitae stabilimentum dignoscitur esse. Tu vero, fili carissime, in caritate te ipsum exerce, et in ecclesiasticis officiis ornare vitam tuam memento; vigilias et orationes frequentans, et in lectionis studio die noctuque desudans quaere! Christum in litteris prophetarum praedictum, et in evangelica ostensum auctoritate. Et dum invenias eum, non amittas eum, sed introduc eum in domum cordis tui, et habeto eum rectorem vitae tuae. Ama eum sicut redemptorem gubernatoremque tuum omniumque tibi largitorem bonorum. Custodi mandata illius, quia in illis vita est aeterna, Et magna discretione te ipsum cireumepice, considerans quid agendum, vel quid cavendum praecipiatur tibi. Et quicquid accepisti a magistro vel Spiritu inspirante sancto intellegas!, trade diligentissime et doce; ut tibi semper augeatur intellegentiae donum, quia omni habenti dabitur, id est docendi studium habenti augetur intellegendi scientia.

Esto pauperibus et miseris quasi pater, humilis in ministrando, largus in dando; quatenus illorum benedictio veniat super te. Ammoneasque adulescentulos, qui tecum sunt, de castitate corporis sui, de confessione peccatorum suorum, de adsiduitate discendi, de conversatione sobria, de ebrietate" cavenda, de luxoria fugienda, de vanitate huius saeculi non sequenda, sed discant in adolescentia, ut habeant, quid doceant in senectute. Deferant enim honores senioribus; ament vero ecclesiastica officia‘, Ergo praevide’, ut bona videant in te exempla cum sanctorum exhortatione verborum. Pro huiusmodi religione et devotione Dei omnipotentist te gratia consequitur" et exaltat’, et honorificat”, inter homines, et vitam tibi praestat sempiternam.

De libris vero, quos rogasti, id est in epistolas apostolorum beati Baedae’ tractatum, soror mea Gysla habet. Dum illa remittet eum mihi, dirigam vobis.  

<page 133>

De benedictione patriarcharum, de quibus rogare tibi quoque placuit, conposui olim epistolam sub nomine tuo Samuhelisque? condiscipuli tui, Nescio, si de ea postulasti, sive de quolibet alio auctore.

De epistola interrogasti, quid esset? Nam ‘epi’ super, ‘stola’ habitue Grece dicitur. Unde Hadrianus imperator Epitetum‘ philosophum inter alias inquisitiones interrogavit, quid esset cinctum? Ate ille videns eum epistolam manu tenentem respondit: ‘Quod manu tenes’, Volens intellegere, quasi supercinctorium esset epistolae sigillum, quo a foris vestiatur cartula. Hane habeto interpretationem, donec meliorem invenias vel veriorem.