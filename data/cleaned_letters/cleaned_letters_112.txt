Accepimus caritatis vestrae litteras. Magnas mihi eulogias misisti, dum tuam, venerande pater, agnovi sanitatem et prosperitatem; quae mihi plus placet, quam millena talenta auri et argenti.

Magnis quoque me sollicitudinibus liberasti, quia quid in Avaria gestum est! mihi innotuisti.

De filiis vero tuis?, quos mihi conmendasti, et iam proficiunt donante Deo, et meliores eos accepturus eris vel commendaturus domno regi. Quicquid tibi demandet domnus rex facere, mihi demandare studeas. .

Quia vero tedium mihi est anima mea propter absentiam tui, obsecro, ut pro anima Eanbaldi‘ archiepiscopi intercedere diligenter iubeas’ Quia mihi et pater et frater et amicus fidelissimus fuit, etiam et condiscipulus sub magistro meo. Ecce ego solus relictus cum scola illa; et non ero solus, dum vos habeam fideles et amicos.

Quod vero mihi mandasti aliquid scribere de praedicatione ad paganos, propter angustiam temporis et festinationem portitoris non occurrit mihi aliquid dictare exinde. Tamen consulens paternitati tuae misi tibi epistolam, quam! ante paucos dies domno regi de hac eadem re direxi, Tempore vero oportuno plenius scripturus ero! de his omnibus tuae venerandae dilectioni .

Vae mundo a scandalis. Quid enim auri insana cupido non subyertit boni, Tamen potens est Deus recuperare quod coeptum est, et perficere quod factum non est. Rogetur eius clementia, ut adiuvet famulos suos in labore piae praedicationis, ut sit laus nomini eijus in aeternum.  

<page 163>

Hanc cartulam habeas tecum, legens, considerans, donec pleniorem accipias catezizandi rationem.

Et si de novo? tibi non liceat mecum loqui, donee venero ad domnum regem, spero me totam aestatem in illis stare partibus; poterimus in Helisetis' coniungi, si vobis licet Baiovaria permanere, quia res aliquas habemus in Elisetis. Ideo missus tuus mihi haec omnia — sed magis litterae loquantur, quia memoria rusticorum fragilis est. Valete in pace.