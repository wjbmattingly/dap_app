Domine Iesu, spes nostra, salus nostra, consolatio nostra, qui clementissima voce omnibus sub” pondere cuiuslibet laboris gementibus mandasti, dicens: ‘Venite ad me omnes, qui laboratis et onerati estis, et ego reficiam vos’. Quid hac promissione iocundius? Quid hac spe beatius? Veniat ad eum omnis anima merens, omne cor contritum, fundens lacrimas? in conspectu misericordiae illius; neque abscondat vulnera sua medico, qui ait: ‘Ego occidam et vivere faciam; percutiam et ego sanabo’. Flagellat miris modis, ut erudiat filios, pro quorum£ salute unico non pepercit filio.

Quis contra nos, si Deus pro nobis? Quis contristat, si Deus laetificat? Nolo, a Deo dicatur tibi: ‘O anima, quid gemis? quid plangis" iudicia mea? Ego dedi, ego abstuli. Quid habes absque' me? Cur tibi displicet, quod mihi placet? Omnia, quae habes, mea sunt beneficia, non tua propria. Te ipsam para, ut possis particeps esse beatitudinis meae. Propter te descendi et patiebar quae legisti in litteris meis, ut tibi! praepararem mansionem in domo patris mei. Noli tardare soror mea, sponsa mea, surge, propera et veni ad aepulas gloriae meae. Magna sunt, beata sunt, inconparabilia sunt, quae praeparayi tibi. Et quamvis magna sint, noli tu tamen aestuare vel dubitare de pretio. Regnum meum tantum valet, quantum tu es. Te? ipsam da, et habebis4 illud. Rex aeternus concupiscit speciem tuam. Non sit in te ruga  

<page 326>

vel macula. Si quid pulveris ex terrena habitatione inhaeserit tibi, lacrimis lava, ut te speciosam, pulchram, et desiderabilem inveniat, qui te concupiscit’.

Noli de alterius ingemescere felicitate; quae’ spinosos finivit labores, et volavit ad eum, qui fecit illam. Talis est post sententiam primae damnationis conditio fragilitatis nostrae: nascimur, ut moriamur; morimur, ut vivamus. Numquid non felicior est vitae ingressus quam mortis??

Fertur quendam respondisse, dum de filii sui consolabatur morte: ‘Sciebam me inquit mortalem genuisse’. Cur plangimus’ quod vitare non possumus? Saepe dolor tempore£ sanabitur, qui ratione non poterit.

Mittamus munuscula caritatis post caros nostros. Offeramus munus salutis nostre pro illis. Misereamur miseris, ut misereatur illis Deus. Quod pro illis in fide facimus, proficit et nobis.

Domine deus Iesu, mitis et misericors, miserere illius, quam abstulisti! a nobis. Exaudi nos per medicinam vulnerum nostrorum, quae pependit in ligno, et sedens ad dexteram tuam interpellat pro nobis. Scio quidem misericordiam tuam, qui vis omnes homines salvos fieri. Dimitte illi debita sua, quaecumque contraxerit! post aquam salutis. Dimitte, Domine, dimitte, deprecamur. Ne intres cum ea in iudicium. Superexaltet misericordia iudicio. Nam eloquia tua vera sunt, quibus promisisti misericordibus misericordiam; quod ut essent, dedisti eis. Qui misereberis, cui misertus fueris, miserere Domine creaturae tuae, ut laudet te creatura tua et cantet misericordias tuas in aeternum; et anima, quae semper victura erit, semper dicat: ‘Laudabo Deum meum in vita mea, psallam Deo meo, quamdiu ero’.

Semper in aeternum vivat feliciter, opto, Filia cara mihi; sit, rogo, cara Deo.