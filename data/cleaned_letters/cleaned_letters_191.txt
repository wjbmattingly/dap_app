Quid proficit sapientia abscondita vel thesaurum invisum, vel caritas muta? Num ignis in silice, nisi excutiatur, flammifacit? Quare tua, frater carissime, caritas taciturnitate obmutescit? Cur non movebis linguam ad dictandum, manum ad scribendum? Quid talentum humo obruis? Quare ammonitoria non currit cartula? Legat quid desiderat; consideret quid faciat. Timeo, ne Muslense bacha? litterae submersae sint: tamen si tua taceat mihi fistula, aliis obsecro resonet, ut excitentur dormientes et sanentur languentes, et aures surdorum audient, et claudi viam disci plinae Dei currere4 certent, ut fiat merces monstranti viam veritatis. Scriptum est: ‘qui audiat, dicat veni’.

Vocatus fui, sed infirmitas praepedivit iter meum. Vos loquimini quae Deo placeant et ad sanam pertineant doctrinam. Omeliam sancti Leonis et tractatum beati Baedae in Tobia, deprecor, ut ad horam prestes nobis. Sed ut video porrectam habes manum ad accipiendum et collectam ad dandum. Iter vero, quod restat viae nostrae, deprecor sanctis orationibus vestris adiuvari, ut ad portam perpetuae civitatis pervenire merear.

Si veniens veneris, excipiet te dextera Dei patris et adiuvaverit te intercessio sancti Martini‘. Florentem te in omni bono et proficientem in sancto sapientiae studio divina comitetur et provehat? gratia, dilectissime frater.