Obsecro te, fili mi, fili carissime, ut vita tua fiat et conversatio honesta et relegiosa atque sine omni reprehensione, in quantum fieri possit, coram Deo et coram hominibus; ut intellegatur, quanta eruditione edoctus fuisti. Sanctitas tua et venerabilis relegio laus est mihi apud homines et merces apud Deum. Non veniant coronatae columbae ad fenestras tuas, quae volant per cameras palatii, nec equi indomiti inrumpant ostia camerae; nec tibi sit ursorum saltantium curaâ€˜, sed clericorum spallentium. Sint verba in veritate modesta, et vox temperata, et silentia considerata; et cui dicas, diligenter examinatum. Nee te alicnis inmisce dissensionibus,  

<page 393>

nec te praetereat horarum spalmodia sanctarum; nec missarum maxima virtus in corpore Christi; nec caritas desit. Legatur ante te lectio sancta, per quam fieri possint ad convivas verba praedicationis. Sit tuum velle et nolle ad mentis arcem constitutum, ne penitere cogaris de quolibet facto. Esto pauperum pater, ut de pane tuo manducent, quia in paupere Christus reficitur'. Quam felix mensa, in qua est conviva Christus. Esto inreprehensibilis et morum dignitate, magnificus in sanctitate, laudabilis in ratione dati et accepti, iocundus in verbis, gaudens in aspectu, laetus ad miseros, largus ad pauperes, omnibus odor vitae factus, ut ex omnibus, Christi gratia consequente, mercedem habere merearis.