Suscipiat, obsecro,.sanctissima pietas vestra, pater clarissime, benigno‘ animo nostrae parvitatis litterulas; et me devotum vestrae dilectionis famulum agnosce. Semper sanctae Romanae sedis beatissimos, quantum valui, principes et pastores amavi; cupiens illorum sanctissimis intercessionibus inter oves Christi numerari, quas deus Christus post resurrectionis suae gloriam beato Petro principi apostolorum pascendas commendavit. Quod vere dignum esse fateor, omnem illius gregis multitudinem suo pastori, licet in diversis‘ terrarum pascuis commorantem, una caritatis fide subiectam esse; et sicut! pio pastori condecet magnam commissi! sibi gregis curam habere et sedula pietatis ammonitione et sanctitatis intercessione praevidere, ne aliqui ex illis per praecipitia errorum a via veritatis et perpetuae pascuis vitae? exorbitare incipiant". Gregis sanitas gloria est pastoris et multiplicatio illius merces aeterna'.

Ecce tu, sanctissime pater, pontifex a Deo electus, vicarius apostolorum, heres patrum, princeps ecclesiae, unius inmaculatae columbae nutritor. In te fides resplendeat, devotio fulgeat, caritas habundet. Congrega nos filios" sanctae Dei ecclesiae paternae miserationis affectu tuis sanctissimis orationibus et dulcissimis sacrarum litterarum exortationibus intra firmissimum ecclesiae soliditatis ovile; ne aliquis ex nobis errabundus lupina rapacitate foris inveniatur devorandus’.

Nam splendentia caelestis militiae agmina, nativitatis domini nostri Iesu Christi gaudia? primo pastoribus, qui supra suos devote vigilarunt greges, nuntiare venerunt.  

<page 139>

Ecce tuis sanctissimis vigiliis ad pastoralem” sollicitudinem>, probatissime archimandrita, angelicas’ a supernis sedibus visitationes adstare non dubitamus‘; quorum auxilio quaecumque divinam poposceris pietatem, inpetrare te posse credimus,

Unde ego, ultimus sacratissimi ovilis vernaculus et morbida peccatis ovicula', spe praecipuae bonitatis vestrae animatus, ante sanctissimos paternitatis tuae pedes animo prostratus, suppliciter' deposco, quatenus dirissima peccatorum meorum vincula! per ecclesiasticam apostolicae auctoritatis potestatem solvere digneris, et paternae pietatis praecibus cursum vitae meae, qui restat, ad perpetuae portas civitatis dirigere studeas. Grandia posco quidem, sed caritas grandia novit dare?. Poscentem pro filio viduae Christi clementia non spernit; sed ait?: ‘O mulier, magna est fides tua; fiat tibi sicut vis’, Fides me hortatur haec poscere; spes confirmat impetrare; caritas, credo, negare non praesumit. Christus pro nobis, cum? inimici essemus, mori non dubitavit; quanto magis te, sancte’ pater, pro amicis orare velle credendum est.

Sub te pastore augeatur grex Christi, Tu consolator merentium, adiutor laborantium‘, spes ad te clamantium, lux vitae, relegionis decus. Locus, in quo stas, omnibus te honorabilem facit, et morum nobilitas laudabilem, et pietatis devotio amabilem. Et qui sedem sanctorum tenes patrum, eorum exemplis inhereas semper; ut cum illis multiplici laboris mercede domini Deit tui gaudia intrare merearis.

Iste filius meus carissimus Angilberctus" vobis patefacere valet nostrae parvitatis erga apostolicam sedem devotionem, etiam et voluntatis nostrae petitiones’ . Quem vestrae paternitati valde fidelem esse” agnovi. Et ideo nostrae necessitatis causas illi iniunximus; ut per os illius pietatis vestrae aures mei cordis audiant obsecrationes.