Congaudeo multum de optima fama conversationis vestrae, et regularis vitae observatione, et piae pacis unanimitate, quam testimonio nostrorum vel aliorum audivimus. Sed certius horum fratrum relatione? omne bonum, sicut desideramus, de vobis audientes, idcirco studiosius meam parvitatem sanctis orationibus vestris commendare curamus, deprecantes, ut nostri nominis habere dignemini memoriam; sicut beatae memoriae pater vester venerandus olim mihi perdonatum habere credimus, quod his litteris, horumque simul fratrum suggestione renovare studemus; quia magnam, ut fateor, fiduciam de Deo servientium intercessione in cordis dulcedine habemus; quia quod mihi deest in meritis, illoram precibus, largiente divina gratia, possidere” optamus. Quid est, quod pia unanimitas sanctae congregationis non valeat impetrare apud eum, qui ait: ‘Ubi sunt duo vel tres congregati in nomine meo, ibi sum in medio eorum’? Quid est duleius, quam Christum semper habere praesentem, quam filii Dei vocari, ipsa veritate dicente: ‘Beati pacifici, quoniam filii Dei vocabuntur’? Ideo pernecessarium est omnibus, sed magis in sacro ordine regularis vitae degentibus, concordiae bonum omni studio observare et pacis unanimitatem; quia qui veritatem sanctae pacis non custodiunt, dignitatem filii perdere certum est: ‘videte’, dixit egregius doctor, ‘si invicem mordetis, ne invicem consumamini’. Non potest recte filius Dei dici, qui pacem non vult amplecti. Pax concordiam fratrum et caritatem copulat proximorum. ‘Pacem meam’, dixit dominus, ‘do vobis, pacem meam relinquo vobis’, id est, in pace dimisi vos, in pace inveniam vos. Proficiscens voluit dare quae desiderabat rediens in omnibus invenire.

De hae piae pacis bonitate ideo diligentius suggero vobis, carissimi fratres, quia maxime fraus diabolica murmurationis sagittam inter fratres inmittere solet, sciens perfectam ibi non esse caritatem, ubi murmurationis telo caritatis unanimitas yulneratur. Caritas est, quae cooperit multitudinem peccatorum, sine qua etiam peccata non dimittuntur: quam beatus apostolus in tantum laudavit, ut nec martirium, nec saeculi contemptum, nec flammarum incendia sine illius bonitate prodesse testetur: ‘In hoc enim, inquit, dixit dominus Iesus, cognoscent omnes, quia mei discipuli estis, si dilectionem habueritis ad invicem’, Omnis oboedientia vel humilitatis subiectio in monasteriis caritatis munimine roborari debent, quae sine simulatione falsae extrinsecus ostentationis in corpore fieri necesse est; sed ex corde diligere nos debemus opereque ostendere, quod in cordis thesauro reconditum habemus. Angelicam vitam vivit in terris, qui pacifica caritate et sancta dilectione vivere inter homines studet; et quod hie ex parte habere incipit, in beatitudine caelesti pleniter possidere gaudebit. Haec  

<page 364>

est optima pars, quae non auferetur ab eo, qui vestigia Christi in caritatis officio in hoe seculo omni studio amplecti intendit.

Intercedentem pro populo christiano sanctitatem vestram divina clementia exaudire dignetur, dilectissimi fratres.