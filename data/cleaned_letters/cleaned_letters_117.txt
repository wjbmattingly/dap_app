Desiderabilem vestrae beatitudinis¢ salutationem, quam meae parvitatis auribus fidelis frater Odilleozs? attulit, gratissimo suscepi animo; valde desiderans vestrae’ sanctitatis orationibus in huius procellosae vitae navigio adiuvari, quatinus piissima Salvatoris nostri gubernatione ad portum! perpetuae quietis vobis intercedentibus pervenire merear.

Quod ad vos non yeniebam, non alicuius -- Deus testis est — despectionis” causa feci: sed ne scandalum religioni vestrae mea? inordinatae4 conversationis vita  generaret’; cupiens aedificare et non destruere', congregare et non spargere. Nulla est ovibus Christi maior damnatio quam pastor errabundus. Et si ductor’ per devia orbitat”, quomodo sequens viator viam incedit regiam? Nonne hastile aciem lanceae sequitur in ictu¥?

Vos vero, fratres carissimi, totis moribus sanctorum patrum sequimini exempla; illorum? unanimiter oboedientiae pedibus intrate vestigia. Caritas’ oboedientia et humilitas monachis caeli aperient ianuas. Non illa caritas, quae in pleno potatur‘ calice ; sed illa, quae in pectore sine simulatione versatur fraterno, non sua quaerens, sed quae alterius sunt, omnibus prodesse, non sibi placuisse quaerens. Non illa humilitas tantum, quae in capitis inclinatione foris ostenditur; sed illa, quae in cordis consideratione ante conspectum summi iudicis omnibus se inferiorem esse indicat. Quid de oboedientia loquor, dum‘ tota monachorum vita in simplicitate consistit oboedientiae? Pater vero et pastor’ Deo rationem reddet!, quid iubeat et quibus ante eos vivat exemplis; sicut et filii et grex, qua devotione paternis” obtemperant iussis, omnium iudici rationem reddituri erunt.

Igitur pacem et concordiam ex intimo cordis affectu inter vos habete, quia nihil sine pace? Deo placet; nec munus ad aram. Unusquisque alium iuxta apostolum honore praeveniat. Seniores in spiritu mansuetudinis quasi filios ammoneant adole 

<page 173>

scentes. Sed et illi praecepta patrum quasi divinitus data? cum omni humilitate perficiant; servantes in timore Dei proprii castitatem corporis, ut. Spiritus sanctus dignetur habitare in eis, apostolo dicente‘: ‘Templum# Dei sanctum est, quod estis vos’,

Et in sanctarum scripturarum lectione studiosi estote, ut possitis alterutrum aedificare et consolari; quia, qui non vult in iuventute discere, in senectute scire non poterit '. Et sicut saeculi avarus cotidie sibi divitias augere! studet, sic servus Dei sapientiae gazas in sui pectoris saccos cotidie congregare studeat, ut sit scriba in ecclesia Dei! doctus, proferens de thesauro cordis sui nova et vetera conservis? suis caelestis scientiae dona; quatenus iuxta Danihelis prophetiam' erudiens multos, sicut firmamentum stellis ornatum in perpetua fulgeat beatitudine’.

Non me obsecro praesumptiosum aestimate?, fratres, pro‘ huius ammonitionis cartula", sed quod caritatis lingua dictavi, vos humilitatis perlegite oculis , meamque fragilitatem orationum auxilio vestrarum roborate, ut, Dei donante clementia, peccatorum meorum merear accipere veniam ac vobiscum desiderabilem audire vocem: ‘Venite benedicti’ patris mei, percipite regnum, quod vobis paratum est ab origine mundi’.