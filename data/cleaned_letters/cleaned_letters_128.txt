Dulcissima caritatis verba filius noster per vos revertens retulit; simul et amabilia benignitatis vestre munuscula habuit in manibus. In quibus laetatus te olim condictam etiam agnovi in memoria habere amicitiam, sicut in viro perfecto veritas semper probata fulgescit. Unde tuae bonitati gratias ago; ex toto cordis desiderio optans te longaeva prosperitate populo praeesse christiano.et sanctam sedem dignis exaltare honoribus, quam ad tempus propter impios invasores regni dereliquisti secundum consilia sacerdotum Christi, ut praefatus mihi referebat puer.

De qua re quid sentirem, tua me veneranda per illum auctoritas interrogare ratum putavit. Quid mea parvitas aliud habet dicere, nisi sanctorum Christi sacerdotum adsentire consilio? Si tamen tantam habent auctoritatem illius suggestionis, ut lupo veniente pastor fugere debeat, quanta est evangelica excellentia, quae mercennarium nominat, non pastorem, qui lupi rabiem timidus aufugit. Forte obiciunt, veritate dicente: ‘Si persecuti vos fuerint in hac civitate, fugite in aliam’. Discernendum tamen est, de cuius temporis fuga vel de qua persecutione hoc dictum est, et de quibus iterum ipsa veritas dixisset‘: ‘Bonus pastor animam suam dat pro ovibus suis, mercennarius autem fugit’. Quod optime in omeliis beati Gregorii papae, praedicatoris nostri, per te legens intellegere poteris. Tu tibi ipsi conacius es, pro qua causa reliqueris sedem tuam: si timore mortis aut tormentorum inmanitate aut! idolatriae execratione; sicut olim sanctissimus eiusdem sedis pontifex Laurentius velle legitur, qui tamen apostolica auctoritate castigatus, ab incoepto resipiscit! consilio.

   

<page 190>

Tamen, quaecumque causa esset, bonum videtur caritatis meae consideratione, ut paenitentia inde agatur. Quod, ut videtur, honeste fieri poterit, si communi totius gentis consensu ieiunium indicitur — tu propter relictam sedem, illi propter acceptum errorem — ut Deus vobis omnibus propitietur. Orationes quoque et elemosynaet et missarum sollemnia fiant diligenter ubique, ut Deus deleat quicquid inde a quolibet vestrum actum esset,

Tua quoque veneranda sapientia specialiter deducat in domum Dei lectionis studium, ut sint ibi legentes iuvenes et chorus! canentium et librorum exercitatio; ut per tuam diligentiam renovetur illius sanctae sedis" dignitas; ut habeant, unde in se ipsis possint elegere' sibi pontificem. Simul et praedicatio tua in omnibus locis fiat sive pro episcopis omnibus in communi synodo: de iustis ordinationibus et praedicationis instantia et officiis aecclesiasticis et baptismi sanctitate et elemosynarum largitione et" pauperum cura per singulas aecclesias atque parochias, maxime in veneranda gente, cui te Deus pastorem praeesse voluit. Saepe miles vulneratus fortius pugnat, sicut bos lassus fortius figit ungulam .

Sicut diabolus laetatus est de fuga tua?, fac, ut gaudeat Christus de multiplici animarum per te profectu et tua merces maior crescat; dicente ipsa veritate: ‘Sic enim gaudium est in caelis coram angelis Dei super uno peccatore paenitentiam agente, quam super nonaginta novem, qui non indigent paenitentia”. Haec omnia omnino diligentissime considerans, in Christi caritate semper proficias; amans illum ex toto corde, tota virtute et tota mente, qui te exaltavit honorificavit et conservavit in diem salutis tuae.

Vanissimum vero vestimentorum cultum? et conviviorumt inmoderatum usum omnino, quantum valeas, expellere a te tuisque consacerdotibus vel magis omni clero et ecclesiasticae dignitatis gradibus diligentissime studeas. Beatus Petrus, princeps apostolorum, trinam negationis maculam triplici confessionis veritate abluit; tu fugam simplicis" erroris multiplici praedicationis bono ablue; et’ ut maxime sanctarum scripturarum lectio per tuam sanctissimam curam renovetur, et ecclesiastica dignitas ubique exaltetur, et sancta sedes, quae prima fuit in fide, prima sit in omni sapientia et sanctitate et honore, ut” ibi interrogans inveniat, ignorans discat quod cupiat; sciens videat quod laudet. .

Et ut ecclesiae unitas — quae partim discissa est non rationabili, ut videtur, consideratione, sed quadam potestatis cupiditate — quodsi¥ fieri possit, ut’ pacifice adunetur, et scissio resarcietur, bonum videtur esse cum consilio omnium sacerdotum Christi, et coepiscopi Eboracensis ecclesiae; ita tamen, ut pater pius pallio diebus suis non exuatur, licet ordinatio episcoporum ad sanctam et primam sedem recurrat, Haec omnia tua sanctissima sapientia consideret, ut caritatis concordia fiat inter primos pastores ecclesiarum Christi .  

<page 191>

Si quid ego superflue in his meis litterulis dictarem>, tua sancta patientia benigne, obsecro, suscipiat; nec mihi scribenti inputet, sed tibi iubenti iniungat. Nec ego praesumptiosa’ temeritate egi, sed humili oboedientia; considerans, quid multis proficere potuisset, sive culpa esset sive non esset‘ in fuga. Tamen, quantum mea devotio considerare potuit, melius est ea facere, quae suadeo, quam omittere. Omnino affectuosa caritate ammoneo, ut instanter praedices verbum Dei — hoc est officium tuum, haec merces tua, hic fructus operis, haec sacerdotii dignitas laus et honor — quatenus multiplici laboris fructu in conspectu domini Dei sui appareat et dignus efficiatur! desiderabilem audire vocem: ‘Buge serve bone et fidelis, quia super pauca fuisti fidelis, supra multa te constituam; intra in gaudium domini Dei tui’.

Omnipotens Deus paternitatem vestram ad exaltationem sanctae suae ecclesiae in omni opere perfecto multipliciter florere faciat, sanctissime pater.