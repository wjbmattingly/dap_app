Multi sunt in prosperitate amici, in adversitate rari; et eo cariores, quo rariores; et cum seculo mutantur mentes. Quidam in felicitate alterius hilarescit, infelicitatis tempestatem refugit. Nam sicut lux et tenebrae variantur vices suas, ita huius vitae prosperitas et adversitas variabiles sunt. Sed forti animo toleranda sunt tristia, quae accidunt, et. moderata laetitia suscipienda quae hilarescunt. Ideo mater modesta et pia in filii morte non multum lugere debet: magis se ipsam praeparare debet dignis meritis, ut ad illam perveniat vitam, ubi nemo timetur inimicus, nemo deseritur amicus,  

<page 153>

Habet bona mater Christum consolatorem pro filio, qui numquam derelinquit sperantes in se. Melius est gaudere in vivente, quam dolere in moriente. Our plangimus quod inmutare non possumus? Mortuus ad vitam praesentem revocari non valet’; vivus ad mortuum pervenire poterit. Corpus, quod tanta cura colimus, postmodum vermium esca erit, Anima itaque meritorum qualitate vel gaudebit, vel contristatur; et qualem sibi in paucis his diebus preparabit habitationem, talem aeternis recipiet temporibus. Quapropter singulis momentis laborandum est pro requie animae, ut, dum semper vivere debet, et semper beate et feliciter vivat.

Habeto me, obsecro, mater dilectissima, licet indignum pro carnali filio spiritalem filium, non minore fide te diligentem, quamvis minore dignitate vigentem: nec de longinquitate vel vilitate faciei meae contristeris, dum mea tecum in consolatione sancti Spiritus caritas fideliter manet; et quod in me optimum est, id est fides non ficta et caritas indeficiens, tecum semper habebis.

Ignorans in huius tempestatis miseria, quae nuper nostram turbavit gentem?, quo te tua fortuna ferret vel voluntas; idcirco nescivi, quo te consilio roborarem, nisi ut toto corde deo Iesu servires, et totam tuae consolationis spem in illius conponeres pietatem, qui ait: ‘Venite ad me omnes, qui laboratis et onerati estis, et ego reficiam vos. Tollite iugum meum super vos, et discite a me, quia mitis sum et humilis corde, et invenietis requiem animabus vestris’,