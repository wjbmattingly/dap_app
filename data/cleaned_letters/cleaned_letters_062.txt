Benignitatis tuae salutationem et munuscula gratanter accepi, quibus in te agnovi condicte olim amicitiae bonam abundare memoriam; credens quoque tuam similiter non oblivisci prudentiam, qualiter devotio mea te iam presentem de caritate Christi et honestate vite diligentissime ammonuit.

Ideo non opus esse arbitror multis illa reiterare sermonibus, sed paucis deposcere litterulis, ut omni hora vel momento dies in mente habeas aeternos et prepares te in occursum domini Dei tui; ut sine timore videre valeas iudicem vite tue, quem tota virtute dilexisti in pectore tuo. Sit cogitatio tua in presentia Dei, in sobrietate vite; et’ sermo tuus in modestia veritatis; et opera tua in castitatis honestate; ut exemplis tuis adolescentiores erudiantur, seniores congaudeant, omnes aedificentur; ut in palatio regis? regularis vitae devotio in tua videatur conversatione; quatenus summi regis  

<page 106>

pietas in omni te custodiat prosperitate et in bonis operibus usque ad finem vite perseverantem aeterna te remunerare gloria dignetur.

Saluta, obsecro, domnam reginam’ ex mee parvitatis nomine: scripsissem exhortatorias illi litteras, si illi propter occupationes regis meos apices legere licuisset. Sciat tamen certissime me sibi quoque domino», quantum valeo, fidelem esse. Tamen gestum est de monasterio Inmercum, sicut de illorum non speravi bonitate. Faciant de me, sicut illis placeat. Nam fides mea apud illos non violabitur; credens tanto meliores habere illos, quanto’ meliores sunt meritis et dignitate. Omnipotens aeterna protectione eos ubique custodiat, protegat et regat cum omnibus fidelibus suis. Egfridum?, filium meum, diligenter saluta. Opto, ut floreat in voluntate Dei et prosperitate multis feliciter annis. Valeto semper, dulcissima soror.