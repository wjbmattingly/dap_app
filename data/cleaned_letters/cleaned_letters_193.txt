O si mihi translatio Abacuc' esset concessa ad te: quam tenacibus tua colla Dan. 14,35. strinxissem, o dulcissime fili, amplexibus; nec me longitudo aestivi diei fessum efficeret, quin minus premerem pectus pectore, os ori adiungerem, donec singulos corporis artus dulcissimis oscularer salutationibus. Sed quia hoe peccata mea inpediunt, ut in tardo corpore fieri valeat, quod possum, instantius efficiam; pennam caritatis lacrimoso intingens gurgite’, ut suavissima salutationis verba scribantur in cartula; ut per  

<page 320>

manus currentis viatoris veniat ad filium caritatis meae, qui est pater meritis, frater caritate, filius aetate, ut me legat lugentem, quem non aspicit laetantem. O dura divisio gravis ponderis in corpore, o dulcis coniunctio in dilectionis visceribus; 0 vera fraternitas, quae numquam dividitur, quae non minus in absente ardet, quam in praesenti clarescit. In hac, obsecro, nostra tecum semper vigeat memoria; uti fragilitas nostra vestris fulciatur orationibus et non recedat de corde nomen diligentis te; sed in Christo sit unitas, sine quo nulla perfecta est caritas.

Multas habemus curiositates de fide catholica, quia plurimi sunt inpugnatorod Ideo nobis necessarium est multorum fulciri intercessionibus; ut multis, divina donante gratia, prodesse> possimus. Tempora sunt periculosa, et tribulatio super tribulationem semper advenit. Populus in aegestate, principes in labore, ecclesia in sollicitudine, sacerdotes in quaerelis; omnia turbata sunt.

Tamen ille credo miserebitur, cuius misericordia speciosa est in tempore tribulationis. Cuius te laudi et honori semper insistere multum gavisi sumus. Reficit enim spiritum nostrum Candidus de relegiosa vita vestra, sive domo? sive in itenere?, Ideo non est mihi admonere facientem nec plena in plena implere, sed congaudere gaudentibus et in tuis profectibus Deum laudare. Dum poteris, operare opera Dei: et dum lucem habeas, curre, donec pervenias ad bravium supernae beatitudinis.

Utinam, ut citius superveniente aestate te mereamur videre. Nam medio Maio, perficiente Deo, ad palacium me esse arbitror, secundum quod domnus rex demandavit nobis. Et Felix, novitatis adsertor, habet iuratum venire ad domnum! regem rationem reddere fidei suae. Ideo diligentius orate pro nobis. Ego vero, vernaculus sanctae Dei ecclesiae, vobiscum stare habeo; et quod sacerdotum Christi. unanimitas credit et praedicat, in hoc ego laboro; et cum meis loquor et pro filiis sanctae Dei ecclesiae aperiam os meum, ai ille implebit illud, qui ait: ‘Aperi os tuum, et ego implebo illud’; desiderans docere viam Domini, et confirmare titubantes, et exhortari stantes, et erigere iacentes per eum et in eo, qui erigit elisos et solvit compeditos dominus Jesus Christus. Pro quo mihi et per quem mihi sermo est, ut eum verum Deum et verum filium Dei omnibus, volentibus vel nolentibus audire, testamur.

Libellos nostros, quos Hildegarius portavit de Sancto Martino, id est sancti Ambrosii de fide catholica ad Gratianum imperatorem et tractatus in prophetas Iohel et Amos, hos vero libellos, si in monasterio? remansissent, omnimodis tecum adfer, si venias; sin autem, remitte nobis. Si vero portasset secum, mittatur ut reddat; ut benedictionem sancti Martini habeat. Quia de illius sunt armario; quem nihil per nos perdere optamus.

Illum vero praefatum puerum bene fecisti, dum dedisti eum saeculo servire, quia studium ecclesiasticae vitae noluit insisti, Et non mihi irascaris contra eum: sciebam illum nolle, quod vos velle sciebam. Sed nolui, ut per me a te separaretur', qui ad te sanguine pertinebat, timeo non spiritu. Tamen non est desperandum! de eo; ‘potens est Deus de lapidibus istis suscitare filios Abrahae’.

Benefac obsecro Mago meo-nigro; erit enim utilis in domo Dei, Semper, cum

 

   

<page 321>

nobiscum fuit, bonam habuit voluntatem et humilitatem, seu in servicio Dei seu etiam in lectionis studio. Et quicquid ille accepisset', fac eum partiri cum plurimis; ut sermo Dei crescat in ecclesia, cui Deo dispensante deservies.

Saluta, obsecro, omnes fratres nostros in pace et caritate patremque nostrum Alimum episcopum>? et ceteros consacerdotes vestros. Hortare illos semper ad praedicationis officium. Memento, dum pallium accepisti ab apostolica sede, maius te accepisse onus et debitorem esse omni personae et dignitati fiducialiter verbum Dei praedicare. Noli, noli tacere; sed clama et non cesses, exalta sicut tuba vocem tuam et ostende omnibus viam salutis aeternae, et dic: ‘Currite, haec est via regia, haec est strata publica, quae ducit ad palacium dei Christi; in quo est pax, laus et gloria, ad quem‘ pervenientes memores estote mei’.

Kalendis? Novembris solemnitas omnium sanctorum. Ecce, venerande pater Arne, habes designatam solemnitatem omnium sanctorum, sicut diximus. Quam continue in mente retineas et semper anniversario tempore colere non desistas; adtendens illud et intente considerans, quoniam, si Helias, unus ex illis in vetere testamento, oratione sua, dum yoluit, claudere caelum potuit praevaricatoribus et aperire conversis, quanto magis omnes sancti in novo testamento? ubi eis specialiter et patenter claves regni caelestis commissae! sunt, et claudere caelum possunt incredulis et aperire credentibus, si intima dilectione honorificantur a fidelibus et coluntur glorificatione eis condigna. Quod ut fieri digne possit a nobis, lumen verum, quod inluminat omnem hominem, Christus Iesus inluminet corda nostra, et pax Dei, quae exsuperat omnem sensum, per intercessionem omnium sanctorum eius, custodiat ea usque in diem aeternitatis. Hanc solemnitatem sanctissimam tribus diebus ieiunando, orando, missas canendo, et elimosinas dando pro invicem sincera devotione precedamus.