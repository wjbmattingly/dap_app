Quia invida terrarum longinquitas mutuae confabulationis prohibet dulcedinem‘,

datur nobis litterarum officio caritatis demonstrare suavitatem; et quod vox non valet,  

<page 149>

hoc carta loquatur. Idcirco hortamenta salutis non minore debemus veneratione 796? curare, quam praesentis conloquii ammonitionem. In ista saepe timor suadet con- "4 sensionem, in illa fides legentis cooperatur saluti, Quae te, venerabilis filia, conscia summae divinitatis cognitione ammonui, haee te tantum deprecari ut mente retineas firma, satis necessarium duximus’. Nec aliquid novi litteris demandare possum, quod tune sermone tibi ingererem.

Scis ipsa, quam diligenter te de corporis castitate et animae rogavi sanctitate; qualiter te de humilitatis officio, de orationum vigilantia, de elemosynarum largitate, de confessionis puritate et fidei firmitate et sanctae ubique caritatis observantia studiosissime instruxi; ut his gradibus ad celestis gloriae ascenderes celsitudinem.

Ecce me modo infidelitas patriae' in tantum horret, ut reverti timeo; nesciens, quid de illa proficere valeam nisi perituram plangere et lacrimantis Hieremiae lamentationes sepius revolvere, qui quadrivario alphabeti ordine  ruituram luxit Hierusalem.

Et huius ruinae pars aliqua tibi calidas, ut reor, pro causa dilectae sororis excitavit lacrimas. Tamen hortanda est, ut in cenobio militet Christo, quae thalamo privata est viri 5, et fiat ei temporalis tristitia incitamentum letitiae sempiternae.

Tu nominis nostri fideliter cum tuis omnibus in sacrosanctis orationibus vestris memor esto, obsecro.

Liudgardam quoque nobilem feminam , quae tibi munusculi loco pallium direxit, habeto in Dei dilectione ut sororem; illiusque nomen cum nominibus sororum tuarum per ecclesiasticas cartas scribere iube. Honorabilis tibi est amicitia illius et utilis.

Misi dilectioni‘ tuae ampullam et patenam ad offerendam in eis domino Deo tuis manibus oblationem. Et dum oculis illa aspicias, dicito: ‘Christe, miserere Alchvini servuli tui’, Et velim te cotidiana consuetudine usum habere offerendi Deo munus ad altare. Quia apostolica auctoritas hanc constituit consuetudinem, ideo non est omittenda sed diligenter prosequendas.

Vive Deo felix, carissima filia, semper Et memor Alchvini, dulcis amica, vale.