Benedictus Deus, qui facit mirabilia magna solus. Nuper Aedelredus? filius Aedelwaldi? de carcere processit in solium et de miseria in maiestatem. Cuius regni novitate detenti sumus et nolentes praepediti venire ad vos. Vos tamen in prosperitate spectate nos, donec fiat volente Deo quod optatis.

Mittite tamen mihi litteras de itinere vel manere domini regis nostri, de pace vel praelio; de sanitate vestra vel nostrorum hominum; vel quid novi accidisset! illis in partibus,

Mittite quoque nobis necessaria ad mare. Et¢ Oduinus yolente Deo nobis deferat quinque libras argenti, quas' vobiscum dimisi ad commutandum vel vendendum illarum pretium vel commutationem. Dirigite et alias quinque de nostro! argento; et triplicia vestimenta caprina ct lanea ad puerorum opus, laicorum vel clericorum; et linea ad meum opus; et cappas nigras et rubicundas caprinas, si evenerit tibi invenire; et pigmenta multa de sulfure” bene et coloribus? ad picturas.

Vae, vae, mors in olla, o homo Dei; quia vinum defecit in sitharchiis4 nostris et celia acerba furit in ventriculis nostris. Et quia nos non habemus, tu bibe pro nostro nomine et letum duc diem; nos tristem, quia non habemus quod letificat’, et vix est qui confirmet.  

<page 034>

Manda Eanfrido, ut ad te veniat; ut scias, quomodo habeat et mittat mihi> argentum, quod in cella collegit, et caprinum vestimentum; sicut demandavi ei et Frotgoneg argentum, quod de Uurmec villa habeat. Adiuva me et Berdic, iter agentes ad sanctum Petrum legationis causa. Da illis libram argenti et meum iuvenem equum; et honorifice eos tracta in vine et pane.

Et saluta fratres nostrost in Bacho et berbice et in libra argenti; et infantes similiter suos. Et semper benefacite viduis et orfanis nostris de frumento, vino et lardo.

Obsecro, ne tibi durum sit, quod tibi tanta mandavero; quia Deus multiplicat fructum iustitiae et¢ multiplicat merita fidelitatis tuae in eternum remuneratione perpetua,

Uinter medicus! mihi promisit duo carrata de vino optimo et claro. Quem rogavi, ut tibi redderet. Et si habeas et si optimum sit, mittantur! Rufu; ut ille mihi dirigat unum et aliud Brorda. Volente Deo cogitamus venire.

Sanus? est magister vester Colcu; et sani amici tui, qui apud nos sunt.

Sanum te faciat Deus cum amicis tuis. Heu quare tu sic longe es a nobis; utinam fias prope, ut gaudeamus in te, sicut sepe fecimus. Tamen te salutamus a longe ect mandamus, ut pasc[as bene] Ioseph! cum amilcis sui[s].

Adhuc novyam capellam inter vineta videamus in te. Pax tibi et salus habitantibus in te.