Magna mihi laetitia est de bona voluntate vestra, quam audivi a fratre nostro Benedicto! in yobis esse. Opto atque Deum deprecor, ut citius cum omni convenientia perficiatur. Scriptum est enim: ‘Ne tardes converti ad dominum Deum; quia nescis, quid ventura pariat dies’, Erue te de harum carcere tribulationum, quae in hoc mundo fidelium animos torquere solent; sicut scriptum est: ‘Multae tribulationes justorum’; ut, quod sequitur, tibi evenire merearis: ‘Sed de his omnibus liberavit eos Dominus’. Et cave diligentissime, ne qua te, aratram Domini tenentem, iniustitia retro revocet. Nemo miles sarcinis alienis onustus ad bella bene procedit, nisi armis tantummodo victricibus, vel ad defensionem sui vel ad laesionem adversarii.

Omnia quae vobis demandare necessaria videbantur mihi fidelissimo fratri Benedicto dixi: loca, adiutorium et animi constantiam.

Sed scire debes, quod in omni loco, ubi hominum conversatio est plurimorum, utrumque et boni et mali inveniuntur. Sed sapiens animus utrorumque utatur magisterio; id est, ut malorum caveat malitiam, et bonorum sequatur iustitiam. Mens regalis, quae homini data est, discernere debet, quae sint cavenda et quae sint sequenda; nec multum de loco diffidere vel etiam confidere. Quia, si locus adiuvare potuisset, numquam angelus de caelo cecidisset vel homo in paradyso positus peceasset. Sed regnum Dei, ut ipsa veritas ait, intra nosmetipsos quaerendum est. Et psalmista: ‘Timete Dominum omnes sancti eius, quia nihil deest timentibus eum’. Timor Domini peccare vetat, dum homo ubique Dei sibi praesentiam agnoscit et timet. Quem qui conscium habet cogitationum verborum vel operum suorum, hunc habiturus est et iudicem. Nec eum quicquam effugit nostri nec aliquid iniudicatum demiserit; quia, sicut dictum est, unicuique reddet secundum opera sua, Dum tempus habemus, operemur bonum, quia post mortem non est tempus operandi, sed tempus mercedem recipiendi. Haec cogitans, carissime fili, tui ipsius curam habeto, memor, de quantis te liberavit Deus periculis. Illum ama et ad eius misericordiam convertere, ut deleantur. delicta tua et merearis locum refrigerii lucis et pacis recipere cum sanctis Dei. Meique memor cum Dei servientibus pro teque intercedentibus valeas perpetua prosperitate, dulcissime amice.  

<page 019>

2.

Alevinus Leutfredum episcopum coenobii Mugensis in Hibernia solatur et confirmat. De Benedicto monacho, 7738—786.

Cod. H fol. 63—63'.

Edd. F 208, J 7, — Migne col. 498.

SANCTISSIMO PATRI ET AMANTISSIMO FILIO LEUTFREDO EPISCOPO! ALBINUS 8ALUTEM.

Vere fateor, quod tribulatio tua torquet animum meum, dum audio te in periculo esse statutum nec officii tui implere posse ministerium; sed bellator spiritalis bellator cogitur esse carnalis. Tamen spem habeto in Deo et consolare te ipsum in Dei misericordia; sperans in illius perpetuam bonitatem, quae numquam deserit sperantes in se, Tribulatio super tribulationem incumbit, quia peccatum super peccatum adcrescit. Quid vero ea tribulatione, quam pateris, agendum sit, Benedicto fratri dixi. Quid vero de me actum sit, omnia caritati tuae ille ostendere poterit.

Deprecemini Dei clementiam super nos, ut dirigat vias nostras, quod suae bonae yoluntati placeat et nobis ad perpetuam proficiat salutem.

Nee te bellantium armis ullatenus inmiscere consentias?. Fuge ad Christum, jacens ante eum clama: ‘Misericordia mea et refugium meum; susceptor meus et liberator meus, in ipso speravit cor meum’, Valeto in omni prosperitate.