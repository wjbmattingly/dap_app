Accepimus dignitatis vestrae cartam, vere, ut agnovimus, caritatis floribus depictam ac mellifiuo spiritalis iocunditatis sapore refertam. Unde et nos, discipuli sanctitatis vestrae, in abundantia roriflui nectaris, quod ex eius gremio pleniter hausimus, refecti ac satiati‘, valde laetati sumus; agnoscentes caelestem caritatis thesaurum vestro sufficienter recondi in pectore; et affluenter inde per lata terrarum spatia flumina salutiferae doctrinae emanare" ct arida iustitiae fontem‘ sitientium corda inrigare, non septigeno Niliaci fluminis gurgite, sed septiformi sancti Spiritus inundantia:  

<page 104>

viventis atquae fluenta in vitam salientia sempiternam. Unde et lucidissima apostolicae fidei pocula nobis propinare larga pietate studuisti, quae cum omni caritatis aviditate accepimus et cum magna gratiarum actione potavimus. Nec unius parviasimi et variis motibus vibrantis in sole spurcitiam> athomi offendimus in eis’, sed cristallina puritate micantia; ita ut superni solis radiis nostri cordis lichinos? mirabiliter inluminavit.

Et? consideravimus diligentius et desideravimus ardentius; legimus saepius et elegimus semper; et laetificati laudavimus Deum, qui solita pietate tale lumen noatris concessit! temporibus. Quapropter intentius precamur: luceat lux tibi a Deo datae sapientiae ex corde caritatis tuae per os veritatis tuae, ut omnis auditor’ aedificetur et solus omnium dator bonorum glorificetur in te et per te.

Saepius ad nos currat carta exhortacionis tuae, nec eam! Alpium frigus vel viarum asperitas vel exundatio fluminum ullatenus impediat. Caritas omnia superat, de qua dulcisonus” decantavit psalta: ‘Aquae multae non potuerunt extinguere caritatem nec flumina obruent illam’. Illa? ex abundantia cordis dictando scribat, ut nos ex diligentia legendi aedificemur.

In calce vero cartulae huius obsecramus, quod in capite optamus, quatenus nostrae navigium yitae sanctitatis vestrae orationibus gubernare digneris. Nam procellosa saecularium negotiorum tempestas huc illucque nos agitat, falsa nos tranquillitate in salo profundissimae voraginis submergeret quaerens. Sed pius omnium gubernator rerum et humanae semper amator salutis, tuis, pater venerande, exoratus lacrimis, nos licet indignos huius fluctivagi pericula maris evadere faciat et ad perpetuae stabilitatis stationem’ prospero cursu plenis mercedibus pervenire concedat.

Dextera te Christi semper defendat ubique, Protegat atque regat. Felix tu vive, valeto.