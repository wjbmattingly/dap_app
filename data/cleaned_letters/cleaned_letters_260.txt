Direxi dilectioni vestrae per Fredegisum filium meum manualem libellum! multa continentem de diversis rebus, id est breves expositiones in psalmos septem paenitentiae; in psalmum quoque CXVIII; similiter et in psalmos XV graduum?. Est quoque in eo libello psalterium parvum, quod dicitur beati Bedae presbyteri psalterium, quem ille collegit per versus dulces in laude Dei et orationibus per singulos psalmos iuxta Hebraicam veritatem. Est quoque hymnus pulcherrimus de sex dierum opere et de sex aetatibus mundi‘, Est et in eo epistola de confessione, quam fecimus ad infantes et pueros. Est et in eo hymnus vetus de quindecim psalmis graduum. Habet et alias orationes et hymnum quoque nobilissimum elegiaco metro conpositum4 de quadam regina Edildryde nomine’.

Quem libellum posui in manus Fredegisi filii mei. Tu quaere illum ab eo, ne forte in oblivione habeat propter alias occupationes tibi eum reddere. Et nullatenus permittas, nisi habeas illum ob memoriam nostri sive in domo sive in itinere, ut audias illum quasi me tibi loquentem in cor. Plura misissem in eum . nisi festinatio eius praeveniret me, ut non habebam tempus eum ordinare, sicut dispositum habui. Valeto prospere et feliciter legens illum meique memor in orationibus semper sine fine vale.

Obsecro clementissimam benignitatem vestram, o dilectissime Aquila, ut filium meum Fredegisum benigne suscipiatis et familiariter, eumque adiuvetis secundum possibilitatem vestram, habeatisque illum fratrem in Christo, qui vos conservet in aeternum.

260. Alevinus de Arnonis archiepiscopi Salisburgensis visitatione laetus de brevitate praesentiae eius dolet; discipulos communes Adhelricum diaconum, Adalbertum, Guntarium, omnesque gregis eius oves admonitas vult. 798—c. 802.

Codd, S'1 fol. 212'—214 (8 1 fol. 141—148'), Edd, M 23, F 89, J 235, — Migne col. 319.  

<page 418>

DESIDERANDO MERITOQUE AMANDO AQUILAE ARCHIEPISCOPO HUMILIS LEVITA ALCVINUS SALUTEM,

Multa mihi dulcedo fuit. ex visitatione venerandae dilectionis vestrae. Licet laborem haberes, tamen ego pietatis tuae consolatione reficiebar, ita ut iuxta beati Benedicti responsum pascha me in tuae dilectionis adventu habere viderer’. Sed breve praesentiae diu optatae tempus plangebam; et quantum laetus fui in aspectu faciei vestrae, tantum tristis in abscessu torquebar.

Sed quid ad haec? Tale est huius seculi gaudium nos ad futurum tendere ammonens, quae numquam finem habitura est; sed semel hausta dulcedo semper praesens esse non desinit, ad quam tota mentis alacritate festinandum est. Qualis est illa laetitia, quae nihil perturbationis habebit, numquam finem habere timebit? Haec est in spe modo habenda; post huius vero vitae finem perpetualiter possidenda’, Quam felix est illa dilectio inter fratres, quae sine fine vivit, sine fastidio augetur.

Hortare, pater sanctae, filios nostros communes Adhelricum levitam, Adalbertum Magum, et Guntarium pedisecum pietatis vestrae, huic se praeparare dignos caritati. Suade paternis eos oboedire praeceptis; vere fratres esse in Domino et filios aeterni patris, coheredes Christi dei. Non solum pastorali sgllicitudine vobis his haec suadenda sunt, sed omnibus gregis tibi conmissi ovibus ingerenda sunt, in sancta caritate et castitate permanere. Mundus in maligno positus est; et multi de veritatis via et fidei praeceptis se avertunt, seculo amplius servientes quam Deo: non considerantes oculum divinae maiestatis super eos ubique vigilare, qui unicuique redditurus est secundum opera sua. Quocirca, clarissime verbi Dei praedicator, insta oportune, inportune, quia plurimi sanae resistunt doctrinae, se amantes, non sempiterna quaerentes: ex. quibus quantos valeas divina opitulante gratia de flammis erue perpetuae perditionis et congrega in caulas Christi ovium, quatenus ex illorum salute tua multiplicetur gloria in die domini nostri Iesu Christi.

Paternitatem vestram pietas divina regere et proficere faciat in domo Dei usque in diem perfectum, dilectissime pater.