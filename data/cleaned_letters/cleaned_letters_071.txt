Gaudeo de salute et prosperitate vestra; fiduciam habens nostre parvitatis memoriam vos habere in Christo, qui nos coniunxit in caritate.

Inveni oviculam istam per neglegentiae precipitia errantem; quam misericordia motus sedula ammonitione reduxi in domum discipline nostre, alligans vulnera eius, infundens oleum et vinum. Quam tuae pietati, pater mitissime, remitto; suppliciter obsecrans, ut eam benigno ac familiari animo suscipias pro eius amore, qui nos omnes per abrupta scelerum errantes propriis humeris, congratulantibus angelis, in domum diliciarum? suarum revexit. Noli eam per austeritatem repellere a te, quam Christus per misericordiam recollegit ad se, immo et poenitenti occurrit, ruensque in amplexus, reduxit in domum conviviorum. Quodsi invidiosus aliquis suadet, ut repellas  

<page 114>

eam, timeat qui talis est, ne repellatur ab eo, qui dixit: ‘In quo iudicio iudicaveritis, iudicabitur de vobis’. Memor esto sapientiae dicentis: ‘Erudi filium tuum instanter et ad interfectionem eius ne ponas animam tuam’. Quid est ad interfectionem filii animam ponere, nisi patrem irato animo filium abicere a se et salutem eius neglegere? Quod si decies peccavit, numquid non nos centies? si debitor est ille denariorum centum, numquid non nos decem milium talentorum? Nec mihi opus est apud tuam prudentiam exemplis diutius agere, dum omnia certius nosti, quia melius servas quam ego. Ideo fiducialius tibi scripsi; confidens tuam bonitatem nec me spernere nec istum abicere, qui hanc meae petitionis palmam portat in manu. Cogita me prostratum ante pedes iacere, etsi non corpore, animo tamen, ut petitionis meae preces exaudias pro caritate illius, qui per suam pietatem preces tuae devotionis semper exaudiat. Beati misericordes, quoniam ipsi misericordiam consequentur. Vive Deo carus multis feliciter annis Atque memor nostri‘, dulcis amice, vale.

 

71.

Alevinus amicis omnibus’ Norobertum presbyterum commendat. ce. 789—796.

Codd. T fol. 71 (T fol. 65), K1 fol. 66'—67, K 2 p. 191—192, Q fol. 127, A1 p. 19-20 n. 124, Edd. C 52, Q 51, F 161, J 303. — Migne col. 486.

OMNIBUS IN CHRISTI CARITATE AMICIS HUMILIS LEVITA ALCHVINE> SALUTEM.

Ubicumque iste presbiter Noroberet nomine in vestram perveniat praesentiam, obsecro, ut benigne eum suscipere dignemini, in quocumque negotio vel necessitate‘ opus habeat. Certissime Deum habetis' bonitatis vestrae remuneratorem, qui dicturus erit in die indicii: ‘Hospes eram et suscepistis me’. Et si mea quid parvitas poterit! vobis gratiarum actionis in quantalibet causa rependere, studiose et fideliter facere curabo. Hune vero vel alios pro Christi nomine peregrinantes in sua mansione? suscipientem, illum divina in caelesti habitatione suscipiat clementia. Valete viri fratres in Christo.