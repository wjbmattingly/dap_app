Non ignotum esse tuae dilectioni, venerande frater, credo, quod olim sancti patres, antecessores tui, mihi licet indigno familiaritatis vestre gratiam perdonaverunt et in albo beatitudinis vestre meae parvitatis nomen conscribi iusserunt; ita ut unus essem ex vobis, ubicumque Deo volente essem. Quapropter has mee devotionis  

<page 111>

litterulas tue, dulcissime pater, direxi dignitati; obsecrans, ut per tuam bonam voluntatem renovetur in me, quod per priorum patrum piam dilectionem perdonabatur mihi.

Et ut vere fateor, multum gavisus sum, dum te illorum loco audivi subrogatum; sperans divina donante clementia te illorum tota devotione sequi exempla, quorum regiminis et honoris sedem tenere videris; certissime sciens corum te gloriae coniungi in celis, si illorum vestigia secteris in terris.

Memor esto cotidie nobilissimi patris Benedicti, primi fundatoris vestri, et successoris eius Ceolfridit. Et regularem vitam, quam illi optima discretione conposuerunt, exercendo, ammonendo toto corde sectare. Sic enim et cum hominibus laudem tibi et honorem adquirere poteris et cum sanctis Dei perpetuam gloriam et beatitudinem¢ possidere. Noli seculi hominibus in vestimento vel‘ ebrietate vel aliis vanitatibus te ipsum ullatenus conformare, sed praenominatis patribus in sobrietate continentia et caritate assimilari omnimodis¢ stude. Nec solum te ipsum ad illorum corriges exemplum, sed alios quoque diligentissime ammoneas‘'. Si qua sunt errata, corrigere non cessa; et benefacta hortari satage; ut mercedem habeas ex omnibus; sciens te rationem redditurum pro omnibus. Grandis honor est, quem accepisti; sed grave pondus, quod portas: te solum ex cunctorum tibi subditorum factis iudicari. Et idcirco omni instantia contende, ut premium habeas ex illis, non penam. Et ideo ut pastor devotissimus singulorum vitam suspicere et perscrutari! non cessa; ne aliquam ex ovibus tibi commissis insidiantis lupi calliditas laceret aut devoret; sciens: quantum diliges” fidelem pastorem ovium carnalium, tanto magis Deus amat fidelem pastorem ovium spiritalium. Et si rationem queris a pastore tuo de ovibus tuis, si aliqua per neglegentiam illius deperiit, quomodo non Deus multo magis requiret rationem a te de animabus ovium, quas tuae commisit custodire diligentie?? Heu frater, heu, quia paene ubique regularis vite in hac terra cadit normula et secularis vitae crescit formula. Et quod pessimum est, ipsi structores multis in locis fiunt destructores, et edificatores dissipatores. Et hoc est, quod4 per prophetam dictum est: ‘Ipsi enim pastores erraverunt’. Ideo, dilectissime frater, studiosius intende, ut cum bonis pastoribus connumerari merearis et audias beatam vocem: ‘Euge serve bone et fidelis, quia super pauca fuisti fidelis, super multa te constituam, intra in gaudium domini Dei tui’.

Obsecro, ne me praesumptiosum’ estimes et vanum, dum te haec omnia melius scientem ammoneo. Caritas me conpulit loqui, quae omnia suffert; per quam ut meam imperitiam sufferas deprecor et ut diligentem te diligas, quia qui in caritate manet, in Deo manet; quia Deus caritas est.

Divina clementia ad profectum sancte congregationis, cui deservies, incolumem et prosperis successibus florentem in multa tempora te conservare dignetur.