Spectavi, speravi, obtabam: et ecce quem spectavi, non venit: et quem speravi, non consideravi: quem obtabam, non accipiebam. Frustrata est exspectatio, evacuata est spes. Et utinam pro spe esset praesentia, nunc esset plenum gaudium. Sed, pro dolor, pro exspectata laetitia tristitia inopinata subrepsit. Infelicitas mea viam nobis obstruxit veniendi et mihi hilaritatem abstulit gaudendi.

Quid facies modo mens caritate vulnerata'? estne aliquod solacium, quod tantum vulnus vel aliquod refocilare valeat? An spem quasi falsum omnino a te repellis consolatorem? An inter tenebras tuae miseriae, quasi scintillam cuiusdam ardentis flammae, iterum tibi illam adsumis? Ecce flamma caritatis totum inardescit pectus, cui si spes collega accessit, feliciter ardet, si veraciter illi evenit quod optat. Bona est enim spes in absentia; sed melior est amor in praesentia. Nam spes nostra quasi ancora ad caelestis nos trahit patriae soliditatem: sed tune erit perfecta felicitas, cum plena erit visio veri amoris, et videbitur Deus in gloria sua, qui nune amatur in pectore nostro. Sed huius exilii peregrinatio patienter feratur, donec optata beatissimae patriae veniat praesentia. Patientia nobis necessaria est, sive in exspectatione speratae beatitudinis, sive in absentia amicorum carissimoram. Habeamus semper hodie in caritate; in spe vero crastinum desiderium, ut veniat quod hodie amatur.

   

<page 103>

Ecce mens variis fluctuat cogitationibus, te consiliatorem quasi portum firmao stabilitatis sperans venire, sed ut video, longius a quiete optata fluctibus rapitur, in salo agitatur, ad quem portum perveniet ignorans. Adsiduis tamen sanctitatis vestrae precibus dubitantem in cogitationum disceptationibus amicum, ad firmum divina concedente gratia salutis consilium deducere dignemini'. Praesto est ubique pius sanctarum exauditor orationum, qui et fraternae dilectionis preces exandire et in se sperantes spiritu consolationis sancto adiuvare solet. Ad illius dulcissimam clementiam erigamus spem nostram, simusqueâ€™ de eius opitulatione indubitantes, qui inluminat omnem hominem venientem in hunc mundum. Illum tota cordis intentione, tota animi affectione incessanter deprecemur, ut inluminet nobis oculos interiores, ne umquam in morte ignorantiae obdormiamus.

Munera dilectionis vestrae tam laeto accepi animo, quam plena vos caritate dirigere cognovi. Sed quam laete ex muneribus mens hilarescit, tam tristis ex absentia vestrae beatitudi: ingemescit, Sed quid ad haec? Vivat caritas in Christo, sit praesens in spiritu, qui absens est in facie, donec Deo donante beata veniat praesentia, quae numquam finiri valeat. Dominus Deus in sua misericordia, in sua proficientes voluntate custodiat vos ubique, frater dulcissime!