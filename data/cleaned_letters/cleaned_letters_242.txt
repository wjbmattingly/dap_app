Currenti legatione litterae beatitudinis tuae venerunt ad me, suavissimae salutationis adferentes verba; quibus laeto perlectis animo, nota agnovi, desiderata consideravi, laeta legebam: in omnibus vestri animi sanctissimam de nobis devotionem vigilare. Ad quas, accito notario, propter festinationem portitoris pauca rescribere curavi. Maxime quia per Candidum filium nostrum, fidelem famulum vestrum5, duas ante direxi cartulas: unam ad Gundulfovillam>, aliam ad Aquis palatium. Quem reor miserante Deo te revertentem ibi invenisse. Qui omnia de nobis tibi viva voce pandere potuit: quomodo Dei clementia super infirmitatem et senectutem nostram’  

<page 388>

respexit et nos pacifice a strepitu huius seculi liberavit'; ut quieta conversatione spectarem diem extremum, qui pene nemini longe est, sed maxime est timendus ei, eui prope esse agnoscitur et iam in ianuis stare.

Tua vero sanctitas vigilet super gregem Christi, ne lupinis morsibus aliquis desit gratiae Christi tuis subiectis ammonitionibus ad te respiciens; quia perditio cuiuslibet animae pastoris est detrimentum.

Vocatus fui ad dominum meum David; sed infirmitate tardatus non veni, seu et Dei voluntate detentus. Ile felix est, qui castigatione Dei catenatus est, et ab huius saeculi turbatis liberatus procellis, Nec umquam tantum divitiis saeculi circumfusus ? laetabar, quantum consideratione quieta vitae meae4 gavisus sum.

Opto, Deo miserante, ut per tuam efficiatur dilectionem, quod per meam segnitiem fieri non poterit; id est: ut amplexibus et alloquiis caritatis vestrae liceat mihi horam frui. Non est episcopus, cuius magis velim praesentia’ uti secundum Dei miserationem, quam vestra%. Quod ut fiat, ille efficiat, qui ait: ‘Ubi sunt duo vel tres congregati in nomine meo, ibi sum in medio eorum’. Periculum est fragili animo in huius saeculi permanere tempestate. Martha ministrabat Christo, sed tamen circa plurima occupata, Domino dicente, legitur esse: ‘Maria vero optimam partem elegit, quae non auferetur ab ea in aeternum’.

Si placet Deo, ut venias ad limina Sancti Martini, multum desidero, opto, atque deprecor. Sin autem, vel litterae vestrae veniant loquentes in aures Albini tui, uti per portitorem illarum longiorem” cartulae seriem vobis dirigere valeam.

Mirabar in quadam cartula dilectionis vestrae quoddam yerbum, quod ibi legebam. In ea, ubi post conpetentes et animo meo desiderabiles sensus dixisti, quod propter occupationes nil mihi transmittere potuisses munusculi; quasi in auro vel argento caritas nostra consistat; dum tanta est, ut vere fateor, in animo meo vel etiam, ut credo, et in tuo: ut in conparatione‘ eius caritatis omnis divitiarum species vilescit. Illa est vera, de qua modo secripsisti te pericula fluminum non subire, de quibus dicitur: ‘Flumina multa non obruent caritatem’. Haec vigeat in cordibus nostris, non vana auri vel argenti species: quae non prosunt possidentibus illa, sed magis obsistunt’, nisi eis, qui illa uti ad salutem animae suae in largitionibus pauperum didicerint” et opere perfecerint.

Omnipotens Deus sanctitatem tuam ad multorum profectionem salute perpetua benedictione? incolomem protegere et custodire dignetur, domine pater dilectissime et desiderantissime’, atque omni honore in Deo dignissime.