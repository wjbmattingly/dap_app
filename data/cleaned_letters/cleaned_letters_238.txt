Summa Dei trinitas vestrae bonitati, omnium dilectissime David, aeterna restituat beatitudine quicquid pietatis vel benignitatis fecistis in me, famulum vestrum. Sicut prima cognitione adventus mei ad vos misericorditer promisistis, ita omnia fideliter implestis; et ad cumulum plenissimae veritatis, quae semper vestri pectoris‘ insidet thesauro’, centuplum addidistis, ut cunctorum luce clarius oculis patescit auribusque per longinquas terrarum resonat multorum. Quid enim addi potuit felicitati peregrinationis meae, vel vestrae bonitatis indicio super me, minus digno his omnibus donorum? largitionibus? Vel quales gratiarum actiones vestrae misericordiae condignas persolvere possum, nisi perpetua pie orationis sedulitate misericordissimi Dei omnipotentis clementiam deprecari, quatenus aeterna remuneratione in caelesti beatitudine omnia multipliciter reddat in meam vestrae largissime bonitatis benefacta parvitatem ?

Quod ut meam liceat apud: Sanctum Martinum cotidie instantiam agere, supplex suppliciter, humilis humiliter, devotus devote obsecro. Quia valde infirmatus corpore nil! aliud iteneris vel Jaboris perficere valeo. Omnis igitur corporis mei, ut vere fateor, dignitas et fortitudo recessit, abiit et cotidie fugiet; nec in hoc, ut vereor, saeculo revertetur.

Speravi atque optavi me transactis diebus vestrae adhuc vel semel beatitudinis faciem videre. Sed ingravescente infirmi corporis flebilitate omnimodis hoc idem fieri non posse probatum habeo.

Quapropter deprecor vestrae invictae bonitatis misericordiam, ut nullatenus mens sancta, voluntas benigna, quae in vobis? est, meae irascatur infirmitati, sed pia conpassione fessum concedat requiescere, orationibusque pro vobis instare et praevenire faciem4 aeterni iudicis in confessione et lacrimis; ut si quoquo modo, deo Iesu miserante, metuendas antiqui hostis accusationes’ evadere valeam, et aliquem sanctorum habere adiutorem merear, mecum stantem, pro meaque intercedentem fragilitate; ne tradar in manus inimicorum meorum.

O quam timendus est omni homini dies ille, et quam necessarium est unicuique praeparare se in occursum domini Dei sui, hortante nos ipsa luce, quae inluminat omnem hominem, atque clamante: ‘Ambulate, dum lucem habetis, ne vos tenebrae conprehendant’, Sed et quomodo in ea‘ luce ambulare debeamus, alio ostendit loco dicens: ‘Sic luceat lux vestra coram hominibus, ut videant opera vestra bona et glorificent patrem vestrum, qui in caelis est’.

David, in aeternum tecum sit gratia Christi, Ut vigeas, valeas, victor in orbe potens,

   

<page 384>

Post haec et teneas caelestia regna beatus Cum sanctis pariter semper in arce poli. s Multiplici Christus reddat tibi munera mitis, In me quot bonitas contulit ecce tua. Gramina quot? tellus habeat, vel litus harenas, Tot, miserante Deo, David, habeto vale. Inclitus aeternis David feliciter annis, 10 In Christo meritis vivat ubique sacris,