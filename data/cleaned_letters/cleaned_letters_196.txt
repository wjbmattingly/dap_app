Postquam, venerande magister, aliquid de melliflua sanctae scripturae cognitione, vestra" sagacitate' exponente, hausimus 5, ardebat nobis, ut fatemur, de die in diem desiderium huius sacratissimae lectionis, in qua purificatio est animae, solatium mortalitatis nostrae et spes perpetuae beatitudinis. In qua beatus vir iuxta psal 

<page 324>

 

mistam cotidiana se ipsum exercet meditatione; intellegens omnibus seculi divitiis huius esse agnitionem praeferendam, neque aliam esse veram sapientiam, nisi quae humano generi secundum dispensationem divinae providentiae caelestis gratia administravit. Haec est manna, quae sine. fastidio satiat, sine defectu pascit. Haec sunt divinae segetis‘ grana, apostolicis fricata manibus atque per eos fidelium epulis animarum apposita.

Sed duo valde nobis contraria cotidiana tristitia parvitatis nostrae mentem fatigant. Unum, quod tardius huius optimi studii diligentiam habuimus: aliud, quod modo magnam habentibus devotionem vestra longinquitas desiderio nostro satis! obsistit.

Sed vestram!, carissime doctor, deprecamur pietatem!, ne nos litterarum tuarum solatio deseras, Poteris te ipsum nobis quaerentibus per litterarum officia ostendere, ut intellegatur vox tua in archano cordis nostri desiderio. Nam, sicut loquentis lingua in aure audientis, ita scribentis calamus proficit in oculo legentis; et ad interiora cordis pervenit sensus dirigentis sicut verba instruentis.

Quapropter, beatissime pater, noli te ipsum nobis negare. Inriga salutiferi fontis unda pectora nostrae parvitatis arentia’. Scimus in te esse fontem viventis aquae, qui, Domino dicente, saliet in vitam aeternam. Nolumus‘, ad‘ te pertineat quod Salomon ait de eis, qui suam solent celare sapientiam: ‘Thesaurus occultatus et sapientia abscondita, quaé utilitas in utrisque’? sed magis Domino dicente per prophetam: ‘Aperi os tuum et ego adimplebo illud’.

Aperi os tuum in sacratissimam, Spiritu sancto inspirante, beati Iohannis evangelistae" expositionem; et venerabiles sanctorum patrum pande nobis sensus. Collige multorum margaritas in spiritalis thesauri cubile et pasce ex eo pauperes Christi. Noli nos ieiunas dimittere, ne deficiamus in via.

Habemus siquidem clarissimi doctoris Augustini’ homeliatico sermone explanationes in eundem evangelistam", sed quibusdam in locis multo obscuriores maiorique circumlocutione decoratas, quam nostrae parvitatis ingeniolo intrare valeat. Sufficit vero nostrae devotioniY de rivulis dulcissimae aquae potare, non profundissimis gurgitum fluminibus nostras inmittere carinas. Scis enim optime” parvis parva sufficere, nec ad mensam magnatorum pauperum turbam accedere posse. Nec nostrum est altissima cedrorum cacumina ascendere, sed cum Zacheo pro brevitate staturae nostrae stare in sycomorof Iesumque cernere transeuntem; continuisque deplorare precibus, ut nos suis dignas efficiat conviviis vobiscumque dulcissimum epithalamii” paradigma decantare: ‘Introduxit nos rex in cellaria sua; exultabimus et lactabimur in eo’.

Memento clarissimum in sancta ecclesia divinae scripturae doctorem, beatissimum siquidem Hieronimum', nobilium nullatenus spernere feminarum preces, sed plurima illarum nominibus in propheticas obscuritates dedicasse opuscula; saepiusque de Bethleem castello, Christi dei! nostri nativitate consecrato, ad Romanas arces epistolares iisdem petentibus volare cartulas, nec terrarum longinquitate vel procellosis Adriatici maris fluctibus territum, quin minus sanctarum virginum petitionibus adnueret?.

    

<page 325>

Minore vadosum Ligeri flumen quam Tyrreni> maris latitudo periculo navigatur. Et multo facilius cartarum portitor tuarum de Turonis Parisiacam civitatem, quam illius de Bethleem Romam, pervenire‘ poterit.

Noli tuae devotionis nobis subtrahere scientiam, noli accensam in te lucernam modio subponere’, vel torpentis lectuli quiete abscondere, sed praecelso superpone eam candelabro, ut luceat omnibus, qui in domo Dei sunt. Intra sanctorum gazophilatia doctorum et profer nobis, veluti doctissimus scriba et a Domino laudatus, nova et vetera. Aderit tibi in itinere huius laboris illius gratia, qui duobus discipulis euntibus! in via¥ tertium se socium! addidit et aperuit illis sensus, ut sanctas intellegerent scripturas. Quomodo poteris te ipsum a culpa taciturnitatis apud eum excusare qui ait: ‘Omni petenti te da’; maxime dum nullatenus tibi minuetur quod dederis, sed datum magis augetur.

Spiritus paraclitus omni veritatis doctrina? et perfectae caritatis scientia vestra’ impleat pectora, dulcissime magister'.