Fideliter voluntati tuae semper placere cupiens, hunc meum carissimum filium ad vos remisi, sicut petisti4; deprecans, ut eum honorifice habeatis, donee ad vos volente Deo veniam. Nec eum sinite otiosum vagare nec ebrietati servire'; sed praevidetet ei discipulos; et praecipientes praecipite, ut diligenter doceat. Scio, quod bene didicit. Et utinam bene proficiat. Quia discipulorum meorum profectus merces est mihi apud Deum,

Et valde mihi placet, quod tantam habetis intentionem lectionis, ut lumen sapientiae luceat in regno vestro, quod multis modo extinguitur in locis. Vos estis decus Brittaniae, tuba praedicationis, gladius contra hostes, scutum contra inimicos. Habete Deum semper ante oculos, facite iustitiam, amate misericordiam; quia, qui ignoscit, ignoscitur ei. Discite et diligite mandata dei Christi, ut benedictio illius in omni bonitate et prosperitate te tuosque nepotes consequatur in aeternum. Divinaâ€˜ te tuumque regnum caelesti benedictione comitetur gratia, Domine excellentissime.