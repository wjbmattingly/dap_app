Inter regales dignitates et sublimiores saeculi personas foederate in unanimitate pacis amicitiae iura et sanctae caritatis concordiam ex intimo cordis affectu servare multis prodesse solet. Et si inimicitiae nodos dominico precepto dissolvere iubemur, quanto magis vincula caritatis conectere curandum est. Unde et nos, frater dilectissime, antiqui memores inter nos pacti, has vestre reverentiae litteras dirigere curavimus, ut foedus, in radice fidei> firmatum, floreret in fructu caritatis.

Relectisque vestre fraternitatis epistolis, quae diversis siquidem temporibus per missorum vestrorum manus nobis delatae sunt, eingulis competenter vestrae auctoritatis suggestionibus respondere satagentes, primo gratias agimus omnipotenti Deo de catholice fidei sinceritate, quam in vestris laudabiliter invenimus paginis exaratam; agnoscentes vos non solum terrenae patriae fortissimos protectores, sed etiam’ sanctae fidei devotissimos esse defensores.

De peregrinis vero, qui pro amore Dei et salute animarum suarum beatorum limina apostolorum adire desiderant, sicut olim, perdonavimus, cum pace sine omni perturbatione ut vadant suo itinere, secum necessaria portantes. Sed probavimus quosdam fraudolenter negociandi causa se intermiscere, lucra sectantes, non religioni servientes. Si tales inter eos inveniantur, locis oportunis statuta solvant telonea. Ceteri absoluti vadant in pace.

De negotiatoribus quoque scripsisti nobis. Quos voluimus ex mandato nostro ut protectionem et patrocinium habeant in regno nostro legitime iuxta antiquam consuetudinem negotiandi. Et si in aliquo loco iniusta affligantur oppressione, reclament se ad nos vel nostros iudices et postea piam iubebimus iustitiam fieri. Similiter et nostris; si aliquid sub vestra‘ potestate iniusti patiantur, reclament se ad vestrae equitatis iudicium; ne aliqua inter nostros alicubi oboriri possit perturbatio.

De Odberhto! vero presbitero, qui de Roma rediens, pro Dei amore ut referre solet, peregrinare volens, non vos accusare veniens, sciat dilectio vestra, quod eum cum ceteris exulibus, qui timore mortis sub nostrae protectionis confugerunt alas, Romam diregimus; ut sub praesentia domini apostolici' et" ill.? archiepiscopi vestri — quo se, ut vestri innotuerunt apices, voto constrinxerunt — audita causa illorum judicaretur?; ut, quid pietatis intercessio non profuit, aequitatis iudicatio proficiat. Quid nobis cautius esse poterit, quam ut apostolicae auctoritatis censura causam discernat, in qua aliquorum dissonat sententia?

Petras vero nigras, quas vestra flagitabat reverentia vobis diregi, veniat missus, qui considerat, quales animus vester desideret. Et ubicumque inventi fuerint, dari et in vehendo adiuvari libenter mandabimus.

Sed sicut vos de longitudine petrarum desiderium vestrum intimastis, ita et nostri de prolixitate sagorum deposcunt: ut tales iubeatis fieri, quales antiquis temporibus ad nos venire solebant.

 

   

<page 146>

Cognoscat quoque dilectio vestra, quod aliquam benedictionem de dalmaticis nostris vel palleis ad singulas sedes episcopales regni vestri vel Aedilredi! in elimosinam domni Adriani? apostolici, patris nostri et amatoris vestri, direximus; deprecantes, ut diligenter iubeatis intercedere pro anima illius; nullam habentes dubitationem beatam illius animam in requie esse, sed ut fidem et dilectionem ostendamus in amicum nobis carissimum. Sicut et beatus precepit Agustinus> pro omnibus aecclesiastice pietatis intercessiones fieri debere; asserens pro bono intercedere facienti proficere.

Sed et de thesauro humanarum rerum, quem dominus Iesus nobis gratuita pietate concessit, aliquid per metropolitanas civitates transmisimus. Vestrae quoque dilectioni ad gaudium et gratiarum actiones Deo omnipotenti dirigere studuimus unum balteum et unum gladium Huniscum et duo pallia sirica; quatenus ubique in populo christiano divina predicetur clementia et nomen domini nostri Iesu Christi glorificetur in aeternum.

Pro nobis nostrisque fidelibus, immo et pro cuncto populo christiano, assiduas fieri faciatis intercessiones, deprecamur, quatenus mitissima superni regis (bonitas) regnum sanctae aecclesiae protegere exaltare et dilatare dignetur.

Deus omnipotens dignitatis vestrae excellentiam ad tutelam sanctae suae aecclesie longeva prosperitate incolomem conservare dignetur, desiderantissime frater.