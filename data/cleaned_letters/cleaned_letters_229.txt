Benedictus dominus Deus et benedicta perpetua illius misericordia super servos suos, pro quorum prosperitate et salute vos, dulcissime David, prospere duxit et pacifice reduxit, conservavit, honoravit, et exaltavit. Atque in omni loco adventus vestri lumen iustitiae pietatisque ante faciem vestrae beatitudinis splendescere fecit, quatenus totius caligo iniquitatis, nebula perversitatis, serenissimo sapientiae vestrae splendore  

<page 373>

discuteretur. Beata gens, cui divina clementia tam pium et prudentem previdebat 80 rectorem ', Felix populus, qui sapiente et pio regitur principe; sicut in illo Platonico  legitur proverbio? dicente felicia esse regna, si philosophi, id est amatores sapientiae, regnarent, vel reges philosophiae studerent, Quia nihil sapientiae in hoc mundo conparari poterit. Haec est namque, quae humilem exaltat et potentem gloriosum efficit et in omni persona laudabilis exsistit; in qua decus est et pulchritudo vitae praesentis necnon et gloria perpetuae beatitudinis. Quia solummodo vera est sapientia’, quae beatos aeternos efficiet dies.

Hane enim vestram optimam sollicitudinem, domine mi David, semper amare et praedicare agnoscebam. Omnesque ad eam discendam exhortari, immo et praemiis honoribusque sollicitare, atque ex diversis mundi partibus amatores illius vestrae bonae voluntati adiutores conyocare studuistis. Inter quos me etiam, infimum eiusdem sanctae sapientiae vernaculum, de ultimis Brittaniae finibus adsciscere curastis; atque utinam tam utilem in domo Dei servulum, quam prumptulum vestrae oboedire voluntati. Quia diligens diligebam in sacratissimo pectore vestro, quod in me vos velle invenire intellegebam.

Unde cotidie avida cordis intentione, suspensis in verba venientium auribus, sollicitus eram, quid mihi nuntiarent de domino meo dulcissimo David, quando domum rediret, quando patriam reverteretur. Tandem aliquando, quamvis sero, vox optata concurrentium desiderii mei insonuit auribus: ‘Iam iamque veniet; iam Alpes transivit, quem tanto animi tui fervore, o Albine, adesse optasti’, Tum ego repetens iterum atque iterum lacrimabili voce clamavi: ‘O domine Iesu, quare non das mihi pennas aquilae? quare non‘ translationem Abacuc prophetae una die vel etiam hora concedis? Dan ut amplecter et osculer vestigia illius carissimi mei et super omne, quod in hoc mundo amari potest, dulcissimi oculos videam clarissimos, verba audiam iocundissima. Vel quid tu, inimica, tempore inportuno me opprimis, febris, et non permittis me solita corporis mei alacritate fungi? ut vel tarde fiat, quod cito non valet’.

Adtamen, hoc adventus vestri gratissimo laetus nuntio, confestim Candidum nostrum vestrae obviam sanctissimae dilectioni dirigere studui; habens¢ in manu munuscula, gratiae" senioris certus, clientelli, et in ore necessarias magistri voluntates. Quem benignitas vestra ut clementer audiat, obsecro.

Tempus est, ut agnoscat infirmitas fragilitatem suam! et tota se conferat in stabilitatem animae suae: ut, quamvis exterior homo annorum numero yel morborum molestia conteratur, tamen renovetur desiderio salutis aeternae interior de die in diem. Quod qualiter fieri debeat, mens mea vestrae pietatis expectat consilium. Nam si praeceps pugnantium praesumptio saepe in periculum cadit, quanto magis, qui spiritale inire cogitat certamen, si consilio non regitur prudenti, per vices incerta sudat victoria. Quod ne fieret, sancta prohibuit scriptura dicens: ‘Omnia fac per consilium, postea non paenitebis’'. Hoc optime sciens, mei ipsius minus confidens dis- rcc positione, vestrae prudentiae me subicere consilio decrevi. Quia, ut vere fateor,  

<page 374>

quicquid per Dei miserantis gratiam mihi vestra pietatis providentia disposuit agendum, omnimodis prospere mihi pervenisse probavi.

Nam fere ante hoe quinquennium' saeculares occupationes, Deum testor, non ficto corde declinare cogitavi?. Sed vestrae piae providentiae consilio translatus sum in servitium sancti Martini, fidei> catholicae et ecclesiastice sanctioni, donante Deo, proficuum. Non recessit tamen de corde prioris voluntatis affectus4, sicut transacto anno vestrae pietati iam praedixi.

Hfaee omnia vestra consideret bonitas et pia provisione disponat. Quia, ut praedixi, tota meae mentis intentio ad bonitatis vestrae verissime respicit consilium; nec alio se quolibet credit. Quia in te tota infirmitatis senectutisque meae consolatio intendit.

Inter fratres in ecclesia sancti Martini Deo fideliter servientes vivere vel requiescere, Deo miserante, sine ulla dubitatione desidero, Eiusdemque beatissimi protectoris vestri participem esse in vita aecterna vestram dilectionem perpetualiter opto. Hocque Deum assiduis precibus obsecro, ut praesens vita excellentiae vestrae eius sanctis intercessionibus adiuvetur, protegatur, et consistat, et post hane aeterna cum eodem beatitudine perfrui merearis, domine dilectissime et desiderantissime, mi David.